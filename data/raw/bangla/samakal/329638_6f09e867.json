{
    "url": "https://samakal.com/lifestyle/article/329638/%E0%A6%AC%E0%A6%BE%E0%A6%81%E0%A6%A7%E0%A6%BE%E0%A6%95%E0%A6%AA%E0%A6%BF-%E0%A6%B8%E0%A6%82%E0%A6%B0%E0%A6%95%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B8%E0%A6%B9%E0%A6%9C-%E0%A6%AA%E0%A6%A6%E0%A7%8D%E0%A6%A7%E0%A6%A4%E0%A6%BF",
    "language": "bangla",
    "source": "samakal",
    "title": "বাঁধাকপি সংরক্ষণের সহজ পদ্ধতি",
    "body": "আজকাল সারাবছরই সব ধরনের সবজি বাজারে পাওয়া যায়। তারপরও শীতের সময়ে টাটকা সবজির স্বাদই আলাদা। এই সবজির তালিকায় আছে বাঁধাকপিও। বছরের অন্যান্য সময়ে বাঁধাকপির স্বাদ শীতকালের মতো এতো স্বাদ হয় না। কিনলেও দ্রুত শুকিয়ে যায়। তা ছাড়া ওই বাঁধাকপিগুলো টাটকাও হয় না। চাইলে মীতের বাঁধাকপি কিনে দীর্ঘ দিনের জন্য সংরক্ষণ করে রাখতে পারেন। বছরের যে কোনও সময়ে তা খেতে পারবেন। ফ্রোজ়েন করে রাখুন আজকাল বাজারে প্যাকেটবন্দি ফ্রোজ়েন সবজি পাওয়া যায়। তার মধ্যে অনেক সব্জিতে প্রিজ়ারভেটিস দেওয়া থাকে। সেগুলো না খাওয়াই ভালো। তাই বাঁধাকপি ফ্রোজ়েন কেনার চেয়ে নিজেই হিমায়িত করে রাখুন। বাঁধাকপি ধুয়ে কেটে নিন। তার পরে ফুটন্ত গরম পানিতে তিন মিনিটের মতো ফুটিয়ে নিন। ফুটন্ত পানি থেকে তুলে বরফ ভর্তি পানিতে দু’মিনিট ডুবিয়ে রাখুন। এর পরে পানি ঝরিয়ে জ়িপলক ব্যাগে ভরে রাখুন। ওই জ়িপলক ব্যাগ ফ্রিজ়ারে রেখে দিন। ফ্রিজ়ারের তাপমাত্রা মাইনাস ১৮ ডিগ্রি বা তারও কমে হওয়া চাই। এ ভাবে রাখলে বাঁধাকপি ৬ মাস পর্যন্ত ভালো রাখতে পারেন। ফার্মেন্টেড করে রাখুন চাইলে বাঁধাকপি ফার্মেন্টেড করে রাখতে পারেন। এতে সারাবছরই বাঁধাকপি খেতে পারবেন। তা ছাড়া মজানো খাবার সবসময়ে পুষ্টিকর হয়। বিশেষত অন্ত্রের জন্য উপকারী হয়। এজন্য বাঁধাকপি মাঝারি সাইজে কেটে নিন। একটি বড় পাত্রে বাঁধাকপি কুচি, লবণ, গুঁড়ো মসলা ও ভিনিগার মিশিয়ে নিন। এর পরে বাঁধাকপিটা একটি কাচের এয়ার টাইট কৌটোতে ভরে রাখুন। যত দিন যাবে বাঁধাকপিটা মজবে। এই ফার্মেন্টেড বাঁধাকপি অনেকদিন পর্যন্ত খাওয়া যাবে। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:37:29"
}