{
    "url": "https://samakal.com/lifestyle/article/328941/%E0%A6%B6%E0%A7%80%E0%A6%A4%E0%A7%87%E0%A6%B0-%E0%A6%B0%E0%A7%8B%E0%A6%A6%E0%A7%87-%E0%A6%A4%E0%A7%8D%E0%A6%AC%E0%A6%95-%E0%A6%AA%E0%A7%81%E0%A6%A1%E0%A6%BC%E0%A6%9B%E0%A7%87-%E0%A6%B8%E0%A6%AE%E0%A6%BE%E0%A6%A7%E0%A6%BE%E0%A6%A8-%E0%A6%AE%E0%A6%BF%E0%A6%B2%E0%A6%AC%E0%A7%87-%E0%A6%AF%E0%A7%87%E0%A6%AD%E0%A6%BE%E0%A6%AC%E0%A7%87",
    "language": "bangla",
    "source": "samakal",
    "title": "শীতের রোদে ত্বক পুড়ছে? সমাধান মিলবে যেভাবে",
    "body": "প্রকাশ: ১০ ডিসেম্বর ২০২৫ | ১৩:৪৮ | আপডেট: ১০ ডিসেম্বর ২০২৫ | ১৫:৫৪ শীতের মিষ্টি রোদ গায়ে লাগলে বেশ আরাম লাগে। এ কারণে অনেকেই ঠান্ডার দিনগুলিতে ছাতা ব্যবহার করেন না। অনেকে আবার বাইরে বের হলে সানস্ক্রিনও লাগান না। এতে ত্বক পুড়ে যায়। এই সমস্যা থেকে মুক্তি দিতে পারে কিছু ঘরোয়া কৌশল বেছে নিতে পারেন। যেমন- টক দই এবং বেসনের মিশ্রণ : একটি পাত্রে এক চামচ করে বেসন এবং দই মিশিয়ে নিন। তারপর ভালোভাবে মুখ, গলা, ঘাড় এবং হাতে মেখে শুকিয়ে নিন। ১৫-২০ মিনিট পর পানি দিয়ে ধুয়ে ফেলুন। সপ্তাহে দুই-তিনবার এই মিশ্রণ ব্যবহার করলে ত্বকের পোড়া দাগ থেকে মুক্তি পেতে পারেন। অ্যালোভেরা এবং মধুর মিশ্রণ:অ্যালোভেরা এবং মধু মিশিয়ে ত্বকে মাখার পর পানি দিয়ে ধুয়ে ফেলুন। এতে ত্বকের কালো দাগ দূর হবে। আলুর রস: ত্বকের কালো দাগ দূর করতে আলুর রস খুবই উপকারী। একটু আলু গ্রেট করে রস বের করে নিন। এবার তা ত্বকের কালচে দাগের উপর মাখুন। ১৫ মিনিট রেখে হালকা হাতে ঘষে নিন। এরপর পানি দিয়ে মুখ ধুয়ে ফেলুন। দুধের সরের সঙ্গে হলুদের মিশ্রণ : এই মিশ্রণ ব্যবহার করলে ত্বক ফিরে পাবে হারানো আর্দ্রতা। যা শীতের শুষ্কতা থেকে ত্বককে বাঁচাতে সাহায্য করবে। সেই সঙ্গে দূর হবে ত্বকের কালো দাগ। দুধের সঙ্গে কেশরের মিশ্রণ : ত্বকের কালচে দাগ থেকে মুক্তি পেতে পারেন দুধের সঙ্গে কেশরের মিশ্রণ ব্যবহারে। এতে ত্বক আরও নরম হবে। মুলতানি মাটি এবং গোলাপ জল : একটি পাত্রে মুলতানি মাটি আর গোলাপ জল নিন। মুখ পরিষ্কার করে ধুয়ে নেওয়ার পর তা ভালো করে মুখ, গলা, হাতে লাগান। এতে ত্বক আরও সুন্দর হবে। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:38:10"
}