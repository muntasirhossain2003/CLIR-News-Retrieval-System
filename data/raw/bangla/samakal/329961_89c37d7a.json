{
    "url": "https://samakal.com/politics/article/329961/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%9C%E0%A7%8D%E0%A6%AF-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%95%E0%A6%AE%E0%A6%BF%E0%A6%9F%E0%A6%BF%E0%A6%95%E0%A7%87-%E0%A6%B8%E0%A7%8D%E0%A6%AC%E0%A6%BE%E0%A6%97%E0%A6%A4-%E0%A6%9C%E0%A6%BE%E0%A6%A8%E0%A6%BF%E0%A7%9F%E0%A7%87-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%A6%E0%A6%B2%E0%A7%87%E0%A6%B0-%E0%A6%86%E0%A6%A8%E0%A6%A8%E0%A7%8D%E0%A6%A6-%E0%A6%AE%E0%A6%BF%E0%A6%9B%E0%A6%BF%E0%A6%B2",
    "language": "bangla",
    "source": "samakal",
    "title": "যুক্তরাজ্য বিএনপি কমিটিকে স্বাগত জানিয়ে রাজধানীতে ছাত্রদলের আনন্দ মিছিল",
    "body": "নবগঠিত যুক্তরাজ্য বিএনপি কমিটিকে স্বাগত জানিয়ে রাজধানীতে আনন্দ মিছিল করেছেন জাতীয়তাবাদী ছাত্রদলের নেতাকর্মীরা। বুধবার ছাত্রদল কেন্দ্রীয় সংসদের যুগ্ম সাধারণ সম্পাদক সরোয়ার হোসেনের নেতৃত্বে রাজধানীর কাঁটাবন থেকে শুরু হয়ে নীলক্ষেত মোড়ে গিয়ে মিছিলটি শেষ হয়। যুক্তরাজ্য বিএনপির নতুন আংশিক কমিটিতে খসরুজ্জামান খসরু সদস্য সচিবের দায়িত্ব পাওয়ায়, তাকে শুভেচ্ছা জানিয়ে জানিয়ে ঢাকায় মিছিল করেছে ছাত্রদল। সংগঠনের নেতাকর্মীরা খসরুজ্জামান খসরুকে দায়িত্ব দেওয়ায় বিএনপির ভারপ্রাপ্ত চেয়ারম্যান তারেক রহমানকে ধন্যবাদ জানিয়ে বিভিন্ন স্লোগান দেয়। মিছিলে আরও উপস্থিত ছিলেন ছাত্রদল কেন্দ্রীয় সংসদের সাবেক সহ সাধারণ সম্পাদক কামরুজ্জামান কামরুল, ঢাবি ছাত্রদলের সহ সাধারণ সম্পাদক মাহমুদুল হাসান, ঢাকা কলেজ ছাত্রদলের যুগ্ম আহবায়ক তানভীর আহমদ মাদবর, হাবিবুর রশিদ দীপ্ত, সুমন সিকদার, বেসরকারি বিশ্ববিদ্যালয় ছাত্রদলের সহ সভাপতি নাসিমুল গনি মনন, মিরাজ মিয়া, যুগ্ম সাধারণ সম্পাদক জুবায়ের হোসেন, এনামুল হক রাবিন, ঢাকা মহানগর পূর্ব ছাত্রদলের সাইফুল ইসলাম সাকিব, মাহমুদ হাওলাদার, আলআমিন হোসেনসহ বিভিন্ন ইউনিটের নেতৃবৃন্দরা। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:22:39"
}