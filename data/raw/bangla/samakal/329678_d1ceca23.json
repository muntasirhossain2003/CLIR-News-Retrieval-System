{
    "url": "https://samakal.com/crime/article/329678/%E0%A6%89%E0%A6%A4%E0%A7%8D%E0%A6%A4%E0%A6%B0%E0%A6%BE%E0%A7%9F-%E0%A6%87%E0%A6%A8%E0%A7%8D%E0%A6%9F%E0%A6%BE%E0%A6%B0%E0%A6%A8%E0%A7%87%E0%A6%9F%C2%A0%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE",
    "language": "bangla",
    "source": "samakal",
    "title": "উত্তরায় ইন্টারনেট ব্যবসায়ীকে কুপিয়ে হত্যা",
    "body": "রাজধানীর উত্তরা দক্ষিণখান এলাকায় ব্যবসায়িক দ্বন্দ্বে ডিস ও ইন্টারনেট ব্যবসায়ী মো. শাজাহানকে কুপিয়ে হত্যা করেছে দুর্বৃত্তরা। সোমবার রাত সাড়ে ৮টার দিকে দক্ষিণখান তালতলা নন্দপাড়া এলাকায় এ ঘটনা ঘটে। রাত সাড়ে ১১টার দিকে দক্ষিণখান থানার ওসি শরীফুল ইসলাম বলেন, স্থানীয়দের মাধ্যমে খবর পেয়ে শাজাহানের মরদেহ উদ্ধার করা হয়েছে। তাকে ধারাল অস্ত্র দিয়ে কুপিয়ে হত্যা করেছে দুর্বৃত্তরা। ঘটনাস্থলের আশপাশের সিসিটিভি ফুটেজ সংগ্রহ করা হয়েছে। ব্যবসায়িক দ্বন্দ্বসহ কয়েকটি বিষয়কে সামনে রেখে কাজ করা হচ্ছে। ওসি বলেন, উত্তরা আশকোনা এলাকার হাফিজ উদ্দীনের ছেলে শাজাহান। তিনি এলাকায় নেট ও ডিসের ব্যবসার সঙ্গে জড়িত ছিলেন। পুলিশের এই কর্মকর্তা বলেন, কে বা কারা এ ঘটনা ঘটিয়েছে এ বিষয়ে তদন্ত করা হচ্ছে। এখন পর্যন্ত কাউকে শনাক্ত করা সম্ভব হয়নি। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:33:11"
}