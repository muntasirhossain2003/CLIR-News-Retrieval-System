{
    "url": "https://samakal.com/sports/article/329916/%E0%A6%AE%E0%A6%BF%E0%A6%A1%E0%A6%BF%E0%A7%9F%E0%A6%BE-%E0%A6%95%E0%A6%BE%E0%A6%AA-%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F%E0%A7%87%E0%A6%B0-%E0%A6%95%E0%A7%8B%E0%A7%9F%E0%A6%BE%E0%A6%B0%E0%A7%8D%E0%A6%9F%E0%A6%BE%E0%A6%B0-%E0%A6%AB%E0%A6%BE%E0%A6%87%E0%A6%A8%E0%A6%BE%E0%A6%B2%E0%A7%87-%E0%A6%B8%E0%A6%AE%E0%A6%95%E0%A6%BE%E0%A6%B2%C2%A0",
    "language": "bangla",
    "source": "samakal",
    "title": "মিডিয়া কাপ ক্রিকেটের কোয়ার্টার ফাইনালে সমকাল",
    "body": "মিডিয়া কাপের কোয়ার্টার ফাইনালে উঠেছে সমকাল ক্রিকেট দল। মিডিয়া কাপ ক্রিকেটে ঢাকা পোস্টকে ২৮ রানের বড় ব্যবধানে হারিয়েছে দৈনিক সমকাল। এই জয়ে টুর্নামেন্টের কোয়ার্টার ফাইনালে উঠে গেছে সমকাল ক্রিকেট দল। মঙ্গলবার জাতীয় হকি স্টেডিয়ামে ম্যাচটি অনুষ্ঠিত হয়। সিক্স এ সাইড এই টুর্নামেন্টটির আয়োজক ক্রীড়া সাংবাদিকদের সংগঠন বিএসজেএ (বাংলাদেশ স্পোর্টস জার্নালিস্ট এসোসিয়েশন)। পৃষ্ঠপোষকতা করছে রংপুর রাইডার্স। নকআউট ভিত্তিক টুর্নামেন্টে সমকাল দ্বিতীয় রাউন্ডের ম্যাচে ঢাকা পোস্টের বিপক্ষে টস জিতে ব্যাটিংয়ে নেমে ৫.৫ ওভারে ১২৮ রান তুলতে পারে। এর মধ্যে মেহেদী হাসান ও তামজিদ হাসানের ওপেনিং জুটিতে ৯০ রান পায় সমকাল। তামজিদ ১১ বলে ৩৩ রান করে রিটায়ার্ড নক আউট হয়ে মাঠ ছাড়েন। মেহেদী ১১ বলে পাঁচ ছক্কা ও একটি চারের শটে ৩৫ রান করে রিটায়ার্ড নট আউট হয়ে মাঠ ছাড়েন। এছাড়া সমকাল ক্রিকেট দলের অধিনায়ক সাখাওয়াত হোসেন জয় ৬ বলে ১৭ রান যোগ করেন। জবাব দিতে নেমে ঢাকা পোস্ট ৫.৫ ওভারে ৯৯ রান করে অলআউট হয়। দলটির সালমান ৩০ রানের হার না মানা ইনিংস খেলেন। সমকালের হয়ে ১ ওভার হাত ঘুরিয়ে ৩ রান দিয়ে ১ উইকেট তুলে নেন মেহেদী। ম্যাচ সেরা ক্রিকেটার হয়েছেন তিনি। করিম হোসেন ও বোরহান আজাদ একটি করে উইকেট নেন। সমকালের দলে ছিলেন রাকিব হাসান, হারুনুজ্জামান, শফিকুল ইসলাম, বিনায়েক প্রধান ও ওমর ফারুক। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:30:27"
}