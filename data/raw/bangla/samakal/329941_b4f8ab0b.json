{
    "url": "https://samakal.com/sports/article/329941/%E0%A6%AE%E0%A7%87%E0%A6%B8%E0%A6%BF%E0%A6%95%E0%A7%87-%E0%A7%A7%E0%A7%AB-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%B6%E0%A7%8C%E0%A6%96%E0%A6%BF%E0%A6%A8-%E0%A6%98%E0%A7%9C%E0%A6%BF-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%85%E0%A6%A8%E0%A6%A8%E0%A7%8D%E0%A6%A4",
    "language": "bangla",
    "source": "samakal",
    "title": "মেসিকে ১৫ কোটি টাকার শৌখিন ঘড়ি দিলেন অনন্ত",
    "body": "ভারত সফরে ধর্মীয় আচার অনুষ্ঠানে মেসি-সুয়ারেজরা। ছবি: এক্স প্রকাশ: ১৭ ডিসেম্বর ২০২৫ | ১৮:১৭ | আপডেট: ১৭ ডিসেম্বর ২০২৫ | ১৯:১৬ তিন দিনের ভারত সফর শেষ করেছেন লিওনেল মেসি। তার সফরের নাম দেওয়া হয়েছিল ‘দ্য গোট ইন্ডিয়া ট্যুর’ বা সর্বকালের সেরার ভারত সফর। মেসির সফরের শুরু হয় কলকাতা দিয়ে। সল্টলেকের অনুষ্ঠানে বিশৃঙ্খলা সৃষ্টি হয়। আগেভাগে কলকাতাও ত্যাগ করেন লিও। তবে সফরের শেষটায় ভারতের শিল্পপতি মুকেশ আম্বানির ছেলে অনন্ত আম্বানির থেকে দামি ও শৌখিন ঘড়ি উপহার পেয়েছেন মেসি। ঘড়িটির দাম ১.২ মিলিয়ন মার্কিন ডলার। বাংলাদেশের হিসেবে যা প্রায় ১৫ কোটি টাকা। মেসির উপহার পাওয়া ঘড়ির এতো দাম হওয়ার কারণ এটি বিশেষ ও বিরল ঘড়ি। মেসি ভারত সফরে এসেছিলেন হাতে কোন ঘড়ি ছাড়া। সফরের শেষ দিকে তার হাতে এশিয়া এডিশনের রিচার্ড মিলির আরএম০০৩-ভি২ জিএমটটি ট্যুরবিলিয়নের ঘড়ি দেখা যায়। এর বিশেষত্ব হলো- এই এডিশনে মাত্র ১২টি ঘড়ি বানানো হয়েছে। যার একটি এখন মেসির হাতে। তবে মেসির চেয়েও দামী ঘড়ি হাতে ছিল অনন্ত আম্বানির। তিনি রিচার্ড মিলির আরএম০৫৬ সাফারি ট্যুরবিলিয়নের ঘড়ি পরেছিলেন। যার দাম ৫ মিলিয়ন ডলার বা প্রায় ৬১ কোটি টাকা। মেসির সঙ্গে ভারত সফরে এসেছিলেন ইন্টার মায়ামির তারকা ফুটবলার লুইস সুয়ারেজ ও রদ্রিগো ডি পল। তারা অনন্তের বান্তারা বন্য প্রাণী সংরক্ষণালয়ে যান। সেখানে অনন্তের একটি লিওনেল নামের সিংহ আছে। মেসিদের সেটি দেখানো হয়। এছাড়া বান্তারায় মেসিরা মহা আরতিতে অংশ নেন। সনাতন ধর্মের নানা আচার অনুষ্ঠানেও তাদের অংশ নিতে দেখা যায়। যেমন- মাতা পূজা, গনেশ পূজা, হনুমান পূজা, শিব অভিষেক ইত্যাদি। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:30:24"
}