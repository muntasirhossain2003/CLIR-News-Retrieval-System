{
    "url": "https://samakal.com/lifestyle/article/329926/%E0%A6%B0%E0%A7%8B%E0%A6%A6%E0%A7%87-%E0%A6%B8%E0%A6%AE%E0%A7%9F-%E0%A6%95%E0%A6%BE%E0%A6%9F%E0%A6%BE%E0%A6%A8%E0%A7%8B%E0%A6%B0-%E0%A6%89%E0%A6%AA%E0%A6%95%E0%A6%BE%E0%A6%B0%E0%A6%BF%E0%A6%A4%E0%A6%BE",
    "language": "bangla",
    "source": "samakal",
    "title": "রোদে সময় কাটানোর উপকারিতা",
    "body": "আধুনিক ব্যস্ত জীবনে অনেকেই নিজেদের সূর্যের আলো থেকে দূরে সরিয়ে নিচ্ছেন। দীর্ঘ সময় থাকছেন ঘরের ভিতরে। সারদিন সময় কাটছে স্ক্রিনের দিকে তাকিয়ে। দিনে বের না হওয়ার কারণে শরীর বঞ্চিত হয় প্রাকৃতিক সূর্যালোক থেকে। অথচ বিজ্ঞান বলছে, নিয়মিত সূর্যের আলো শরীর ও মনের সুস্থতার পাশাপাশি মানুষের আয়ু বাড়াতেও ভূমিকা রাখে। ভিটামিন ডি সূর্যের আলো শরীরে প্রবেশ করলেই ত্বকের মাধ্যমে ভিটামিন ডি তৈরি হয়। হাড় শক্ত রাখতে এই ভিটামিন খুবই গুরুত্বপূর্ণ। ভিটামিন ডি পেশির কার্যক্ষমতা বজায় রাখে। সেই সঙ্গে রোগ প্রতিরোধ ক্ষমতাকে সক্রিয় করে তোলে। শরীরে ভিটামিন ডির ঘাটতি হলে হাড় ক্ষয়, দুর্বলতা এবং দীর্ঘমেয়াদি নানা অসুখের ঝুঁকি বেড়ে যায়। ইতিবাচক প্রভাব রোদ হৃৎপিণ্ডের স্বাস্থ্যের ওপরও ইতিবাচক প্রভাব ফেলতে সাহায্য করে। সূর্যের আলো শরীরে নাইট্রিক অক্সাইড নিঃসরণে সাহায্য করে, যা রক্তনালী প্রসারিত করতে ও রক্তচাপ নিয়ন্ত্রণে রাখতে ভূমিকা রাখে। নিয়মিত রোদে থাকলে হৃৎপিণ্ড সুস্থ থাকে। সূর্যের আলো মানসিক স্বাস্থ্য ভালো রাখতেও সূর্যের আলো অত্যন্ত গুরুত্বপূর্ণ। সূর্যালোক মস্তিষ্কে সেরোটোনিন নামে হরমোনের মাত্রা বাড়ায়, যা মন ভালো রাখতে সাহায্য করে। মন খারাপ, অবসাদ বা মানসিক ক্লান্তি দীর্ঘদিন চললে শরীরের ওপরও এর নেতিবাচক প্রভাব ফেলে। ভালো মানসিক স্বাস্থ্য মানুষকে সক্রিয় রাখে,স্বাস্থ্যকর জীবনযাপনে উৎসাহ দেয় এবং অকাল মৃত্যুর ঝুঁকি কমায়। ঘুমের গুণগত মান ঘুমের গুণগত মান উন্নত করতেও সূর্যের আলো অপরিহার্য। সকালবেলার রোদ শরীরের জৈবঘড়ি সঠিক পথে চলতে ভূমিকা রাখে। এর ফলে রাতে ঘুম গভীর হয়। শরীরওপর্যাপ্ত বিশ্রাম পায়। ভালো ঘুম না হলে হরমোনের ভারসাম্য নষ্ট হয়। এর ফলে রোগ প্রতিরোধ ক্ষমতা কমে যায়। সেই সঙ্গে নানা দীর্ঘস্থায়ী অসুখের আশঙ্কা বাড়ে। রোদে সময় কাটানো রোদে সময় কাটানো মানেই অনেক সময় বাইরে হাঁটা, খোলা হাওয়ায় চলাফেরা এবং শারীরিক সক্রিয়তা। বাইরে সময় কাটালে মানুষ বেশি চলাফেরা করে। এর ফলে মানুষ সাধারণত বেশি হাঁটাচলা। এতে ওজন নিয়ন্ত্রণে থাকে এবং ডায়াবেটিস, হৃদরোগের মতো অসুখের ঝুঁকি কমে। অতিরিক্ত রোদ ক্ষতিকর রোদ উপকারী হলেও মনে রাখবেন অতিরিক্ত রোদ ক্ষতিকর হতে পারে। দিনের মাঝামাঝি সময়ে দীর্ঘক্ষণ খোলা রোদে থাকলে তার ত্বকের উপর ক্ষতিকর প্রভাব ফেলতে পারে। সকাল বা বিকেলের নরম রোদই সবচেয়ে উপযোগী। প্রতিদিন অল্প সময় হলেও নিয়মিত সূর্যের আলো পাওয়া গেলে শরীর ও মন দুটোই সুস্থ থাকে। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:37:57"
}