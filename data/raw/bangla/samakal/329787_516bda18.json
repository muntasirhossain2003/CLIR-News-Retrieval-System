{
    "url": "https://samakal.com/lifestyle/article/329787/%E0%A6%AB%E0%A7%81%E0%A6%B2%E0%A6%95%E0%A6%AA%E0%A6%BF%E0%A6%B0-%E0%A6%95%E0%A6%BE%E0%A6%9F%E0%A6%B2%E0%A7%87%E0%A6%9F-%E0%A6%B0%E0%A7%87%E0%A6%B8%E0%A6%BF%E0%A6%AA%E0%A6%BF%C2%A0",
    "language": "bangla",
    "source": "samakal",
    "title": "ফুলকপির কাটলেট রেসিপি",
    "body": "শীতকাল মানেই নানা সবজির সমারোহ। অন্যান্য সবজির ভিড়ে এই সময় ফুলকপির কদরই আলাদা। ঝোল, তরকারি থেকে শুরু করে ফুলকপি দিয়ে তৈরি করা যায় নানা পদ। এইরকমভাবে না খেয়ে শীতকালে ভাপিয়ে নেওয়া ফুলকপি দিয়ে বানাতে পারেন কাটলেট। গরম গরম চায়ের সঙ্গে এই কাটলেট দারুন লাগবে। মাঝারি আকারের একটি ফুলকপি ভালো করে ধুয়ে কেটে সেদ্ধ করুন। সঙ্গে সিদ্ধ আলু থাকলে কাটলেটের ভেতরটা নরম ও সুস্বাদু হয়। একটি পাত্রে সিদ্ধ ফুলকপি ও আলু ভালো করে মেখে নিন। এর সঙ্গে কুচি কুচি করা কাঁচা মরিচ, কাটা ধনে পাতা, আদা বাটা এবং স্বাদ অনুযায়ী লবণ নিন। সব উপকরণ ভালো করে মিশিয়ে নিন। এরপর গোলমরিচ গুঁড়া, হলুদ গুঁড়া ও চাট মসলা দিয়ে মিশ্রণটি আরও ভালো করে মাখান। মিশ্রণ তৈরি হলে ছোট ছোট লেচি কেটে হাতের তালুতে চেপে কাটলেটের আকার দিন। এবার কাটলেটগুলো প্রথমে ময়দায় গড়িয়ে নিন, তারপর পাউরুটির গুঁড়োয় ভালো করে মাখিয়ে নিন। এতে ভাজার সময় বাইরের অংশ হবে মচমচে আর ভেতরটা থাকবে নরম। কড়াইয়ে তেল গরম করে মাঝারি আঁচে কাটলেটগুলি ভাজুন। দু’পিঠ সোনালি রঙ হলে তুলে কিচেন টিস্যুতে রাখুন। অতিরিক্ত তেল ঝরিয়ে গরম গরম ফুলকপির কাটলেট পরিবেশন করুন সস বা চাটনির সঙ্গে। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:37:26"
}