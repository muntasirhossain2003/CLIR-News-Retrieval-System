{
    "url": "https://samakal.com/lifestyle/article/329771/%E0%A6%B6%E0%A7%80%E0%A6%A4%E0%A7%87-%E0%A6%85%E0%A7%8D%E0%A6%AF%E0%A6%BE%E0%A6%95%E0%A7%81%E0%A6%B0%E0%A6%BF%E0%A7%9F%E0%A6%BE%E0%A6%AE%E0%A7%87%E0%A6%B0-%E0%A6%AE%E0%A6%BE%E0%A6%9B%E0%A7%87%E0%A6%B0-%E0%A6%AF%E0%A6%A4%E0%A7%8D%E0%A6%A8-%E0%A6%A8%E0%A6%BF%E0%A6%A4%E0%A7%87-%E0%A6%AF%E0%A6%BE-%E0%A6%95%E0%A6%B0%E0%A6%AC%E0%A7%87%E0%A6%A8",
    "language": "bangla",
    "source": "samakal",
    "title": "শীতে অ্যাকুরিয়ামের মাছের যত্ন নিতে যা করবেন",
    "body": "অনেকেই ঘরের সৌন্দর্য বাড়াতে অ্যাকুরিয়ামে রঙিন মাছ রাখেন। বছরের অন্যান্য সময়ে অ্যাকোয়ারিয়ামে মাছ রাখা নিয়ে খুব বেশি চিন্তা করতে হয় না। কিন্তু শীত বাড়লে অনেক সময় অ্যাকুরিয়ামের মাছ মরে যায়। এমনটা হলে আলাদাভাবে যত্ন নেওয়া প্রয়োজন। ১. শীত বেশি পড়লে অবশ্যই ঘরে হিটার ব্যবহার করতে হবে। থার্মোস্ট্যাট কন্ট্রোলড ওয়াটার হিটার পানির তাপমাত্রা নিয়ন্ত্রণ করতে বিশেষ ভাবে সহায়তা করে। পানির তাপমাত্রা ২৫ থেকে ২৮ ডিগ্রি সেলসিয়াসের মধ্যে রাখতে হবে। ২. পানির তাপমাত্রা কেমন তা বুঝতে থার্মোমিটার ব্যবহার করাই ভালো। অ্যাকুরিয়ামের ভিতরের দিকে দেওয়ালে আটকে রাখার মতো থার্মোমিটার পাওয়া যায়। এই ধরনের যন্ত্র ব্যবহার করার সুবিধা হলো সারাক্ষণ চোখের সামনে পানির তাপমাত্রা দেখতে পাওয়া যায়। ৩. বছরের অন্যান্য সময়ে নিয়মিত অ্যাকুরিয়ামের পানি বদলালেও ঠান্ডার সময়ে খুব বেশি বার এই কাজটি করা ঠিক নয়। পানির অবস্থা দেখে মাসে এক বার পরিষ্কার করলেই চলে। পানি যাতে পরিষ্কার থাকে, তার জন্য অবশ্যই ফিল্টার ব্যবহার করতে হবে। ৪. শীতের সময়ে মাছেদের হজম সংক্রান্ত সমস্যা বেড়ে যায়। তাই মাছদের অতিরিক্ত খাবার দেবেন না। অতিরিক্ত খাবার পানিতে ভেসে থাকলে পানির মানও খারাপ হতে পারে। তখন মাছদের শ্বাসপ্রশ্বাস নিতে সমস্যা হতে পারে। অক্সিজেনের অভাবেও শীতকালে মাছ মরে যায়। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:37:40"
}