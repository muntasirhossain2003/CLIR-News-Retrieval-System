{
    "url": "https://samakal.com/economics/article/329948/%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8%E0%A7%87-%E0%A6%AC%E0%A7%80%E0%A6%B0-%E0%A6%B6%E0%A6%B9%E0%A7%80%E0%A6%A6%E0%A6%A6%E0%A7%87%E0%A6%B0-%E0%A6%B6%E0%A7%8D%E0%A6%B0%E0%A6%A6%E0%A7%8D%E0%A6%A7%E0%A6%BE-%E0%A6%9C%E0%A6%BE%E0%A6%A8%E0%A6%BE%E0%A6%B2-%E0%A6%86%E0%A6%87%E0%A6%B8%E0%A6%BF%E0%A6%AC%E0%A6%BF",
    "language": "bangla",
    "source": "samakal",
    "title": "বিজয় দিবসে বীর শহীদদের শ্রদ্ধা জানাল আইসিবি",
    "body": "প্রকাশ: ১৭ ডিসেম্বর ২০২৫ | ১৮:৪৯ | আপডেট: ১৭ ডিসেম্বর ২০২৫ | ১৮:৫২ মহান বিজয় দিবসে মুক্তিযুদ্ধে শহীদদের শ্রদ্ধা জানাল ইনভেস্টমেন্ট কর্পোরেশন অব বাংলাদেশ (আইসিবি)। দিবসটি উপলক্ষ্যে প্রতিষ্ঠানটির প্রধান কার্যালয়ে জাতীয় পতাকা উত্তোলন ও জাতীয় সংগীত পরিবেশন, শহীদদের রুহের মাগফেরাত কামনা করে প্রার্থনা ও মিলাদ মাহফিলের আয়োজন করা হয়। এসময় আইসিবি’র ব্যবস্থাপনা পরিচালক নিরঞ্জন চন্দ্র দেবনাথ, উপ-ব্যবস্থাপনা পরিচালক নূরুল হুদা, আইসিবি’র সাবসিডিয়ারি কোম্পানিসমূহের প্রধান নির্বাহী কর্মকর্তারা এবং মহাব্যবস্থাপকসহ সব স্তরের কর্মকর্তা ও কর্মচারীরা উপস্থিত ছিলেন। কর্মসূচি শেষে আইসিবি’র উপ-ব্যবস্থাপনা পরিচালকের নেতৃত্বে আইসিবি পরিবারের পক্ষ হতে সাভার জাতীয় স্মৃতিসৌধে স্বাধীনতা যুদ্ধের শহীদদের প্রতি পুষ্পস্তবক অর্পনের মাধ্যমে শ্রদ্ধাজ্ঞাপন করা হয়। ই-মেইল: samakalad@gmail.com, marketingonline@samakal.com",
    "date": null,
    "crawled_at": "2025-12-18 06:27:43"
}