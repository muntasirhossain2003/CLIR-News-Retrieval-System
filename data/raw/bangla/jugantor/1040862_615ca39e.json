{
    "url": "https://www.jugantor.com/country-news/1040862",
    "language": "bangla",
    "source": "jugantor",
    "title": "যারা জান্নাতের টিকিট বিক্রি করছে তারা দেশ পরিচালনায় কোনো পরিকল্পনা দেয়নি: শিরিন",
    "body": "বিএনপির স্বনির্ভর বিষয়ক সম্পাদক ও সাবেক এমপি অ্যাডভোকেট শিরিন সুলতানা বলেছেন, যারা জান্নাতের টিকিট বিক্রি করছে তারা দেশ পরিচালনায় কোনো পরিকল্পনা দেয়নি। বিএনপি ক্ষমতায় গেলে ৪ কোটি মানুষকে ফ্যামিলি কার্ডের মাধ্যমে অল্পমূল্যে নিত্যপ্রয়োজনীয় দ্রব্য সরবরাহসহ চিকিৎসায় জোরালো ভূমিকা নেওয়া হবে। দীর্ঘ ১৭ বছর পর নিজের ভোট নিজে দেওয়ার সেই স্বপ্ন পূরণ করতে আগামী ১২ ফেব্রুয়ারি স্বতঃস্ফূর্ত অংশগ্রহণেরও আহ্বান জানান তিনি। রোববার (১৪ ডিসেম্বর) বিকালে নরসিংদী পৌরসভার ৯নং ওয়ার্ড মহিলা দল আয়োজিত খালেদা জিয়ার সুস্থতা কামনায় দোয়া মাহফিলে প্রধান অতিথি হিসেবে উপস্থিত থেকে তিনি এসব কথা বলেন। শহর মহিলা দলের আহ্বায়ক ফাতেমা ইয়াসমিনের সভাপতিত্বে অনুষ্ঠানে বিশেষ অতিথি হিসেবে উপস্থিত ছিলেন- নরসিংদী শহর বিএনপির সভাপতি একেএম গোলাম কবির কামাল, নরসিংদী শহর বিএনপির সাধারণ সম্পাদক ফারুক উদ্দিন ভুঁইয়া, নরসিংদী জেলা মহিলা দলের সাধারণ সম্পাদক সালমা আক্তার স্বপ্না, নরসিংদী শহর যুবদল আহ্বায়ক মাহমুদ হোসেন চৌধুরী সুমন, নরসিংদী শহর যুবদলের সদস্য সচিব শামিম সরকারসহ বিএনপির নেতারা। আলোচনা সভা শেষে দোয়া মাহফিলে বেগম খালেদা জিয়ার দ্রুত সুস্থতা কামনা করা হয়। তার নেক হায়াত ও দীর্ঘায়ু কামনা করা হয়।",
    "date": null,
    "crawled_at": "2025-12-17 20:56:53"
}