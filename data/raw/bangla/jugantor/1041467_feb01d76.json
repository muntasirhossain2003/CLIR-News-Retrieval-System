{
    "url": "https://www.jugantor.com/economics/1041467",
    "language": "bangla",
    "source": "jugantor",
    "title": "১৬ ডিসেম্বর: ২২ ক্যারেট স্বর্ণের ভরি কত?",
    "body": "দেশের বাজারে স্বর্ণের দাম আবারও বেড়েছে। বর্তমানে প্রতি ভরি (২২ ক্যারেট) স্বর্ণের দাম এক হাজার ৪৭০ টাকা বাড়িয়ে ২ লাখ ১৭ হাজার ৬৭ টাকা নির্ধারণ করা হয়েছে। বাংলাদেশ জুয়েলার্স অ্যাসোসিয়েশন (বাজুস) সোমবার (১৫ ডিসেম্বর) রাতে একটি বিজ্ঞপ্তিতে এ তথ্য জানায়। আজ মঙ্গলবার (১৬ ডিসেম্বর) থেকে সারাদেশে নতুন এ দাম কার্যকর হবে। বিজ্ঞপ্তিতে জানানো হয়েছে, আন্তর্জাতিক বাজারে পিওর গোল্ডের দাম বেড়ে যাওয়ার কারণে স্বর্ণের মূল্য সমন্বয় করা হয়েছে। নতুন মূল্য অনুযায়ী, ২১ ক্যারেটের এক ভরি স্বর্ণের দাম বেড়ে ২ লাখ ৭ হাজার ২১১ টাকা হয়েছে। এছাড়া, ১৮ ক্যারেটের এক ভরি স্বর্ণের দাম ১ লাখ ৭৭ হাজার ৬৪৩ টাকা এবং সনাতন পদ্ধতির এক ভরি স্বর্ণের দাম ১ লাখ ৪৭ হাজার ৯০০ টাকা নির্ধারণ করা হয়েছে। এছাড়া, রুপার দাম অপরিবর্তিত রয়েছে। ২২ ক্যারেট রুপার এক ভরি দাম ৪ হাজার ২৪৬ টাকা, ২১ ক্যারেট রুপার এক ভরি দাম ৪ হাজার ৪৭ টাকা এবং ১৮ ক্যারেট রুপার এক ভরি দাম ৩ হাজার ৪৭৬ টাকা নির্ধারণ করা হয়েছে। সনাতন পদ্ধতির রুপার এক ভরি দাম ২ হাজার ৬০১ টাকা রাখা হয়েছে।",
    "date": null,
    "crawled_at": "2025-12-17 21:05:32"
}