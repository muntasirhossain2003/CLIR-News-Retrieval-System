{
    "url": "https://www.jugantor.com/politics/1036438",
    "language": "bangla",
    "source": "jugantor",
    "title": "ট্রাকচাপা থেকে রক্ষা পেলেন রাশেদ খান",
    "body": "অল্পের জন্য ট্রাকচাপা থেকে প্রাণে রক্ষা পেয়েছেন গণঅধিকার পরিষদের সাধারণ সম্পাদক রাশেদ খান। আর জন্য তিনি মহান আল্লাহর দরবারে শুকরিয়াও আদায় করেছেন। মঙ্গলবার (২ ডিসেম্বর) রাতে নিজের ফেসবুক আইডিতে দেওয়া এক পোস্টে তিনি এ কথা জানান। পোস্টে রাশেদ খান লেখেন, ‘মহান আল্লাহ রাব্বুল আলামিনের দয়ায় সামান্যের জন্য বড় দুর্ঘটনা থেকে রক্ষা পেলাম। গণসংযোগ করতে গিয়ে রাস্তা পার হওয়ার সময় দ্রুতবেগে আসা একটি ট্রাকের চাপা থেকে সামান্যের জন্য রক্ষা পেয়েছি। পেছন থেকে আমার শ্যালক আমাকে টান দিয়ে না ধরলে বড় ধরনের বিপদ হতে পারতো। মহান আল্লাহর দরবারে লাখো কোটি শুকরিয়া।’  এর আগে, দেওয়া এক পোস্টে হাসপাতালে অসুস্থ বিএনপি চেয়ারপারসন বেগম খালেদা জিয়ার জন্য দোয়া চেয়ে তিনি বলেন, ‘সাবেক প্রধানমন্ত্রী বেগম খালেদা জিয়ার জন্য দলমত নির্বিশেষে সবার দোয়া রয়েছে। তার প্রশ্নে ফ্যাসিবাদবিরোধী শক্তির এই একতা জাতীয় ঐক্যের জন্য দৃষ্টান্ত।’",
    "date": null,
    "crawled_at": "2025-12-16 18:59:08"
}