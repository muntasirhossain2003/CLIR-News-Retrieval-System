{
    "url": "https://www.jugantor.com/sports/1041558",
    "language": "bangla",
    "source": "jugantor",
    "title": "রেকর্ড মূল্যে দল পেলেন মোস্তাফিজ",
    "body": "চেন্নাই সুপার কিংস ও কলকাতা নাইট রাইডার্সের মাঝে লড়াই চলছিল। শেষ পর্যন্ত মোস্তাফিজুর রহমানকে দলে টানার এই লড়াইয়ে জিতেছে কলকাতা। শাহরুখ খানের দলটি বাংলাদেশি তারকা পেসারকে দলে টানতে খরচ করছেন ৯ কোটি ২০ লাখ রুপি। আইপিএল নিলামে বাংলাদেশের খেলোয়াড়দের সর্বোচ্চ মূল্য এটি। মঙ্গলবার (১৬ ডিসেম্বর) সংযুক্ত আরব আমিরাতে অনুষ্ঠিত আইপিএলের ১৯তম আসরের মিনি নিলামে রেকর্ড দামে দল পান টাইগার এই পেসার। আইপিএলে এবার নিয়ে ষষ্ঠ দলে খেলতে যাচ্ছেন মোস্তাফিজ। এর আগে সানরাইজার্স হায়দ্রাবাদ, মুম্বাই ইন্ডিয়ানস, রাজস্থান রয়্যালস, দিল্লি ক্যাপিটালস ও চেন্নাই সুপার কিংসে খেলেছেন মোস্তাফিজ। আইপিএল ক্যারিয়ারে আট মৌসুমে ৬০ ম্যাচে ৬৫ উইকেট পেয়েছেন মোস্তাফিজ। এবার সাকিব আল হাসানের সাবেক দলের হয়ে মাঠে নামার অপেক্ষায় টাইগার পেসার।",
    "date": null,
    "crawled_at": "2025-12-17 20:39:21"
}