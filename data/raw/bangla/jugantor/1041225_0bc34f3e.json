{
    "url": "https://www.jugantor.com/entertainment/1041225",
    "language": "bangla",
    "source": "jugantor",
    "title": "কনার গানে নাচলেন নোরা ফাতেহি",
    "body": "সম্প্রতি প্রকাশিত হয়েছে সংগীতশিল্পী কণার নতুন গান ‘মেহেন্দি’। গানটি সুর ও সংগীত করেছেন সানজয়, আর কণার সঙ্গে গানটি গেয়েছেন নিশ। তাল মিলিয়ে এবার গানের সঙ্গে নাচে মাতলেন বলিউডের নোরা ফাতেহি। হালকা মেজাজে নাচতে দেখা যায় নোরাকে এবং তাকে সঙ্গ দেয় সানজয়। নোরা ফাতেহির নাচের ভিডিওটি সানজয় ইনস্টাগ্রামে পোস্ট করে ক্যাপশনে লিখেছেন, ‘ওর হাতে মেহেন্দি।’ ভিডিওটি পোস্ট হওয়ার ২০ ঘণ্টার মধ্যে ইনস্টাগ্রামে পেয়েছে ১০ হাজারের বেশি রিঅ্যাক্ট। নোরা নিজেও মন্তব্যের ঘরে ভালোবাসার ইমোজি দিয়েছেন। ভিডিওতে দর্শকেরা মুগ্ধতা প্রকাশ করেছেন। অনেকে লিখেছেন, ‘নোরাকে বাংলা গানে নাচতে দেখাটা সত্যিই দারুণ।’ গত ৫ ডিসেম্বর উন্মোচিত ‘মেহেন্দি’ গান ভিডিওটি ৪২ লাখের বেশি ভিউ পেয়েছে এবং এখনও দর্শক মন জয় করে চলেছে।",
    "date": null,
    "crawled_at": "2025-12-17 21:13:44"
}