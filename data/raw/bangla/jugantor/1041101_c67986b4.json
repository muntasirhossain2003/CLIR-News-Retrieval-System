{
    "url": "https://www.jugantor.com/country-news/1041101",
    "language": "bangla",
    "source": "jugantor",
    "title": "ট্রাকের ধাক্কায় প্রাণ গেল ভ্যানচালকের",
    "body": "জয়পুরহাটে ট্রাকের ধাক্কায় মুমিন (৩৪) নামে এক ভ্যানচালকের মৃত্যু হয়েছে। রোববার (১৪ ডিসেম্বর) জেলার জয়পুরহাট সদর উপজেলার বিসিক সংলগ্ন বাইপাস সড়কের পাকার মাথা এলাকায় এ দুর্ঘটনা ঘটে। নিহত ভ্যানচালক মুমিন জয়পুরহাটের সদর উপজেলার ধারকি চারমাথার নিকটবর্তী মোন্নাপাড়ার আবুল হোসেনের ছেলে। প্রত্যক্ষদর্শী সূত্রে জানা গেছে, রোববার দুপুরে দুজন যাত্রীসহ ভ্যানচালক মুমিন তার ভ্যানটি নিয়ে ওই সড়কের উল্লেখিত স্থানে পৌঁছামাত্র বিপরীত দিক থেকে আসা মালবাহী একটি ট্রাক পেছন থেকে ভ্যানটিকে ধাক্কা দিলে এ দুর্ঘটনাটি ঘটে। এ সময় ট্রাকটি নিয়ন্ত্রণ হারিয়ে সড়কের পাশে উল্টে যায়। আর এতে ওই ভ্যানের চালক মুমিন ঘটনাস্থলে নিহত ও দুজন আহত হন।আহতদের একজনকে জয়পুরহাটের জেনারেল হাসপাতালে ভর্তি করা হয়েছে।",
    "date": null,
    "crawled_at": "2025-12-17 20:55:01"
}