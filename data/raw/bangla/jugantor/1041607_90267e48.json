{
    "url": "https://www.jugantor.com/country-news/1041607",
    "language": "bangla",
    "source": "jugantor",
    "title": "খড় শুনানো নিয়ে দুই গ্রামের লোকজনের সংঘর্ষে আহত ৪০",
    "body": "হবিগঞ্জে ধানের খড় শুকানো নিয়ে দুই গ্রামের লোকজনের মধ্যে সংঘর্ষ হয়েছে। এতে অন্তত ৪০ জন আহত হন। গুরুতর আহত অবস্থায় ১৫ জনকে সদর আধুনিক হাসপাতালে চিকিৎসা দেওয়া হয়েছে। খবর পেয়ে পুলিশ ঘটনাস্থলে পৌঁছে পরিস্থিতি নিয়ন্ত্রণে আনে। সদর মডেল থানার ওসি দেলোয়ার হোসেন ঘটনার সত্যতা নিশ্চিত করে জানান, পুলিশ ঘটনাস্থলে পৌঁছে পরিস্থিতি নিয়ন্ত্রণে আনে। ফের সংঘর্ষ এড়াতে অতিরিক্ত পুলিশ মোতায়েন করা হয়েছে। স্থানীয়রা জানান, মঙ্গলবার দুপুরে সদর উপজেলার দরিয়াপুর গ্রামের কিতাব আলীর সঙ্গে পার্শ্ববর্তী নিজামপুর গ্রামের সফিক মিয়ার ধানের খড় শুকানো নিয়ে কথা কাটাকাটি হয়। এর জের ধরে বিকালে দুই গ্রামের লোকজন দেশীয় অস্ত্রশস্ত্র নিয়ে সংঘর্ষে জড়িয়ে পড়ে। এতে অন্তত ৪০ জন আহত হয়। খবর পেয়ে সদর মডেল থানা পুলিশ ঘটনাস্থলে পৌঁছে পরিস্থিতি নিয়ন্ত্রণে আনে।",
    "date": null,
    "crawled_at": "2025-12-17 20:43:23"
}