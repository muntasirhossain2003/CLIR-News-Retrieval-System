{
    "url": "https://www.jugantor.com/country-news/1041600",
    "language": "bangla",
    "source": "jugantor",
    "title": "টাঙ্গাইলে বিএনপির বিজয় মিছিল",
    "body": "মহান বিজয় দিবসে টাঙ্গাইলে বিজয় মিছিল করেছে জেলা বিএনপি। মঙ্গলবার সকালে শহরের কেন্দ্রীয় শহিদ মিনার থেকে বিজয় মিছিল বের হয়। মিছিলটি গুরুত্বপূর্ণ সড়ক প্রদক্ষিণ করে শহীদ স্মৃতি পৌরউদ্যানে গিয়ে শেষ হয়। এ সময় শহিদ বেদিতে শ্রদ্ধাঞ্জলি জানান নেতা কর্মীরা। এ সময় উপস্থিত ছিলেন- টাঙ্গাইল-৫ (সদর) আসনের মনোনীত প্রার্থী কেন্দ্রীয় বিএনপির প্রচার সম্পাদক সুলতান সালাউদ্দিন টুকু, জেলা বিএনপির সভাপতি হাসানুজ্জামিল শাহীন, সাধারণ সম্পাদক ফরহাদ ইকবাল, সাবেক সহ-সভাপতি আতাউর রহমান জিন্নাহ, সাবেক সদস্য সচিব মাহমুদুল হক সানু, সদর উপজেলা বিএনপির সভাপতি আজগর আলী, সাধারণ সম্পাদক আব্দুর রউফসহ জেলা যুবদল, ছাত্রদলসহ বিভিন্ন সহযোগী সংগঠনের নেতাকর্মীরা।",
    "date": null,
    "crawled_at": "2025-12-17 20:44:14"
}