{
    "url": "https://www.jugantor.com/sports/1041187",
    "language": "bangla",
    "source": "jugantor",
    "title": "অস্ট্রেলিয়া গুলি হামলার ভয়ঙ্কর অভিজ্ঞতা জানালেন মাইকেল ভন",
    "body": "অস্ট্রেলিয়ার সিডনির বন্ডাই সমুদ্র সৈকতে সন্ত্রাসী হামলায় কমপক্ষে ১৫ জন নিহত এবং অনেকে আহত হয়েছেন। ঘটনার সময় সেখানে উপস্থিত ছিলেন ইংল্যান্ডের সাবেক ক্রিকেটার ও ধারাভাষ্যকার মাইকেল ভন। ভন সামাজিক যোগাযোগমাধ্যম এক্সে এই ভয়াবহ অভিজ্ঞতার কথা শেয়ার করেছেন। অ্যাশেজ সিরিজে ধারাভাষ্যকার হিসেবে থাকা ৫১ বছর বয়সী ভন জানিয়েছেন, কীভাবে তিনি একটি রেস্টুরেন্টে আটকা পড়েছিলেন এবং পরে নিরাপদ আশ্রয়ে গিয়েছিলেন। তিনি এই অভিজ্ঞতাকে ‘ভীতিকর’ হিসেবে বর্ণনা করেছেন। ভন বলেন, ‘বন্ডিতে রেস্টুরেন্টে আটকা পড়াটা অত্যন্ত ভয়ঙ্কর ছিল। এখন বাসায় নিরাপদে আছি। তবে জরুরি সেবা সংস্থা এবং হামলা প্রতিহতকারী আহমেদ বিন আহমেদকে ধন্যবাদ জানাই। যারা আহত হয়েছেন তাদের প্রতি আমার সহমর্মিতা।’   অ্যাশেজ সিরিজের প্রথম দুই ম্যাচ শেষে অস্ট্রেলিয়া ইংল্যান্ডকে ২-০ ব্যবধানে এগিয়ে রেখেছে। বুধবার অ্যাডিলেডে তৃতীয় টেস্ট খেলার জন্য দুই দল প্রস্তুত। ইতোমধ্যেই ইংল্যান্ড তৃতীয় টেস্টের একাদশ ঘোষণা করেছে। উল্লেখ্য, বন্ডাই অস্ট্রেলিয়ার একটি জনপ্রিয় ও সুন্দর সমুদ্র সৈকত। রোববার সন্ধ্যায় সৈকতটি আরও ভিড়পূর্ণ হয়ে ওঠে। এই সময় ইহুদি সম্প্রদায়কে লক্ষ্য করে হামলা চালানো হয়। হামলাকারীরা দুইজন—বাবা ও ছেলে—যার মধ্যে একজন ইতোমধ্যেই নিহত হয়েছে।",
    "date": null,
    "crawled_at": "2025-12-16 19:12:42"
}