{
    "url": "https://www.jugantor.com/national/1041486",
    "language": "bangla",
    "source": "jugantor",
    "title": "কুয়াশা ও শুষ্ক আবহাওয়া থাকবে কয়দিন? জানাল আবহাওয়া অধিদপ্তর",
    "body": "মঙ্গলবার সহ আগামী কয়েক দিন দেশের আকাশ অস্থায়ীভাবে আংশিক মেঘলা থাকবে এবং আবহাওয়া মূলত শুষ্ক থাকবে। ডিসেম্বর মাসের মধ্যভাগে বৃষ্টির কোনো সম্ভাবনা নেই বলে জানিয়েছে আবহাওয়া অধিদপ্তর। তবে ভোরে দেশের বিভিন্ন স্থানে হালকা কুয়াশা পড়তে পারে। রাত ও দিনের তাপমাত্রা মোটামুটি অপরিবর্তিত থাকবে, তবে কিছু কিছু স্থানে তাপমাত্রা সামান্য ওঠানামা হতে পারে। মঙ্গলবার (১৬ ডিসেম্বর) সকাল ৯টা থেকে পরবর্তী ১২০ ঘণ্টার আবহাওয়ার পূর্বাভাসে এ তথ্য জানানো হয়। পূর্বাভাসে বলা হয়েছে, বর্তমানে উপমহাদেশীয় উচ্চচাপ বলয়ের বর্ধিতাংশ পশ্চিমবঙ্গ এবং তার আশপাশের এলাকায় অবস্থান করছে। পাশাপাশি মৌসুমী স্বাভাবিক লঘুচাপ দক্ষিণ বঙ্গোপসাগরে অবস্থান করছে, যার একটি অংশ উত্তর-পূর্ব বঙ্গোপসাগর পর্যন্ত বিস্তৃত। পূর্বাভাস অনুযায়ী, মঙ্গলবার (১৬ ডিসেম্বর) সকাল ৯টা থেকে শুরু হওয়া প্রথম দিনের আবহাওয়ার মধ্যে সারা দেশের আকাশ অস্থায়ীভাবে আংশিক মেঘলা থাকবে এবং আবহাওয়া শুষ্ক থাকতে পারে। ভোরের দিকে কিছু স্থানে হালকা কুয়াশা পড়তে পারে। রাত ও দিনের তাপমাত্রা অপরিবর্তিত থাকতে পারে। ১৭ ডিসেম্বর সারা দেশে অস্থায়ী আংশিক মেঘলা আকাশসহ শুষ্ক আবহাওয়া থাকতে পারে। ভোরে কোথাও কোথাও হালকা কুয়াশা পড়তে পারে। রাত ও দিনের তাপমাত্রা প্রায় অপরিবর্তিত থাকতে পারে। ১৮ ডিসেম্বর সারা দেশে আংশিক মেঘলা আকাশসহ শুষ্ক আবহাওয়া বজায় থাকতে পারে। ভোরের দিকে কিছু স্থানে হালকা কুয়াশা পড়তে পারে এবং তাপমাত্রা সামান্য বাড়তে পারে। ১৯ ডিসেম্বর সারা দেশে আংশিক মেঘলা আকাশসহ শুষ্ক আবহাওয়া অব্যাহত থাকতে পারে। ভোরে হালকা কুয়াশা পড়ার সম্ভাবনা রয়েছে এবং তাপমাত্রা অপরিবর্তিত থাকতে পারে। ২০ ডিসেম্বর সারা দেশে আবারও আংশিক মেঘলা আকাশসহ শুষ্ক আবহাওয়া থাকতে পারে। ভোরে কোথাও কোথাও হালকা কুয়াশা পড়তে পারে এবং তাপমাত্রা অপরিবর্তিত থাকতে পারে। আবহাওয়া অধিদপ্তর জানিয়েছে, পরবর্তী পাঁচ দিনের মধ্যে উল্লেখযোগ্য কোনো পরিবর্তন আশা করা যাচ্ছে না।",
    "date": null,
    "crawled_at": "2025-12-16 19:07:01"
}