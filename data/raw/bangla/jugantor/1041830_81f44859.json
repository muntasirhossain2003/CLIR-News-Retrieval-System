{
    "url": "https://www.jugantor.com/sports/1041830",
    "language": "bangla",
    "source": "jugantor",
    "title": "কলকাতায় যোগ দিয়ে যা বললেন মোস্তাফিজুর রহমান",
    "body": "আইপিএলে মোস্তাফিজুর রহমান কলকাতা নাইট রাইডার্সে খেলবেন এবার। ২০২৬ সালের আসরের জন্য হয়ে যাওয়া ছোট নিলামে তাকে রেকর্ড গড়ে দলে টেনেছে ওপার বাংলার দলটি। মোস্তাফিজকে ৯ কোটি ২০ লাখ রুপিতে দলে টেনেছে কেকেআর। বাংলাদেশি মুদ্রায় যা দাঁড়াচ্ছে ১২ কোটি ৩৭ লাখ রুপি। আইপিএলে এর আগে মোস্তাফিজ কখনোই এমন দাম পাননি। তার ক্যারিয়ারে সর্বোচ্চ দাম পেয়েছিলেন ২০১৮ সালে, ২ কোটি ২০ লাখ রুপিতে তিনি গিয়েছিলেন মুম্বাই ইন্ডিয়ান্সে। এবার তার ভিত্তিমূল্য ছিল ২ কোটি রুপি। তবে তাকে নিয়ে রীতিমতো কাড়াকাড়ি লেগে যায় তার সাবেক দল চেন্নাই সুপার কিংস আর কলকাতার মধ্যে। শেষমেশ এই লড়াইয়ে শেষ হাসি হাসে কলকাতা। ৩ বারের চ্যাম্পিয়ন এই দলে যোগ দেওয়ার সঙ্গে সঙ্গে তার প্রতিক্রিয়া প্রকাশ করেছে কলকাতা। নিজেদের এক্স অ্যাকাউন্টে কেকেআর মোস্তাফিজের একটি ভিডিওবার্তা পোস্ট করে। সেখানে মোস্তাফিজ বলেন, ‘হ্যালো কেকেআর ভক্তরা। আমি মোস্তাফিজুর রহমান। কেকেআরে যোগ দিতে পেরে, তাদের অংশ হতে পেরে আমি খুবই খুশি, খুবই আনন্দিত। শিগগিরই দেখা হচ্ছে আমাদের।’",
    "date": null,
    "crawled_at": "2025-12-17 21:10:50"
}