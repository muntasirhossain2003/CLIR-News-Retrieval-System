{
    "url": "https://www.jugantor.com/country-news/1041575",
    "language": "bangla",
    "source": "jugantor",
    "title": "কোটালীপাড়ায় মুক্তিযোদ্ধা ও শহীদ মুক্তিযোদ্ধা পরিবারের সদস্যদের সংবর্ধনা",
    "body": "মহান বিজয় দিবস উপলক্ষে মুক্তিযুদ্ধের স্মৃতিচারণ, মুক্তিযোদ্ধা ও শহীদ মুক্তিযোদ্ধা পরিবারের সদস্যদের সংবর্ধনা ও আলোচনা সভা অনুষ্ঠিত হয়েছে। মঙ্গলবার (১৬ ডিসেম্বর) সকাল ১১টায় উপজেলা প্রশাসনের আয়োজনে ও শিল্পকলা একাডেমি চত্বরে এ আলোচনা সভা অনুষ্ঠিত হয়। আলোচনা সভায় উপজেলা নির্বাহী অফিসার সাগুফতা হক এর সভাপতিত্বে কোটালীপাড়া উপজেলা সহকারী কমিশনার (ভূমি) মাসুম বিল্লাহ, কোটালীপাড়া থানার ওসি রিয়াদ মাহমুদ, বীর মুক্তিযোদ্ধা জাবেদ আলী শেখ, আতিয়ার রহমান, নরেন্দ্রনাথ বাড়ৈ, আবুল কালাম আজাদ দাড়িয়া, আলাউদ্দিন তালুকদার, মোদাচ্ছের হোসেন ঠাকুরসহ প্রমূখ বক্তব্য রাখেন। আলোচনা সভা শেষে ২৮ জন যুদ্ধাহত, শহীদ ও জীবিত গ্রুপ কমান্ডারদের সম্মানী ভাতা দেওয়া হয়।",
    "date": null,
    "crawled_at": "2025-12-17 20:44:04"
}