{
    "url": "https://www.jugantor.com/country-news/1041502",
    "language": "bangla",
    "source": "jugantor",
    "title": "কুষ্টিয়ায় কাভার্ড ভ্যানের ধাক্কায় দুই পুলিশ সদস্য নিহত",
    "body": "কুষ্টিয়ার ভেড়ামারায় কাভার্ড ভ্যানের ধাক্কায় মোটরসাইকেল আরোহী দুই পুলিশ সদস্য নিহত হয়েছেন। মঙ্গলবার (১৬ ডিসেম্বর) সকাল সাড়ে ১১টার দিকে ভেড়ামারা উপজেলার লালন শাহ ব্রিজ এলাকায় এ দুর্ঘটনা ঘটেছে। নিহতরা হলেন পুলিশ পরিদর্শক মুজহার ও উপ পুলিশ পরিদর্শক কায়েম। নিহত দুজনই পাবনা জেলা পুলিশে কর্মরত ছিলেন। ভেড়ামারা থানার ওসি জাহিদুর রহমান বলেন, মোটরসাইকেল যোগে পাবনা থেকে কুষ্টিয়ার দিকে যাচ্ছিলেন সেই দুইজন পুলিশ সদস্য। লালন শাহ ব্রিজ পার হওয়ার পর একটা কাভার্ড ভ্যান পিছন থেকে মোটরসাইকেলে ধাক্কা দেয়। এতে মোটরসাইকেল আরোহী দুইজন পুলিশ সদস্য কাভার্ড ভ্যানের নিচে চাপা পড়ে নিহত হয়েছেন। নিহত একজন হলেন ইন্সপেক্টর মুজহার এবং অন্যজন এসআই কায়েম। কুষ্টিয়া হাইওয়ে পুলিশের ওসি আবু ওবায়েদ হোসেন বলেন, ঘটনাস্থলে পুলিশ কাজ করছে। এ ঘটনায় আইনগত ব্যবস্থা গ্রহণ করা হবে।",
    "date": null,
    "crawled_at": "2025-12-17 20:49:24"
}