{
    "url": "https://www.jugantor.com/entertainment/1041177",
    "language": "bangla",
    "source": "jugantor",
    "title": "পোশাকের কারণে তোপের মুখে পরীমণি",
    "body": "চিত্রনায়িকা পরীমণির সমালোচনা চলছেই। বিভিন্ন কর্মকাণ্ডের কারণে তাকে নিয়ে সমালোচনা হচ্ছে। ব্যক্তিজীবন নিয়ে প্রায়ই তিনি বিতর্কের জন্ম দেন। সম্প্রতি নরসিংদীতে একটি বিউটি পার্লার উদ্বোধন করতে যান পরীমণি। কিন্তু সেখানে গিয়েও আলোচনার কেন্দ্রে পরিণত হন এই নায়িকা। যার নেপথ্যে ছিল তার খোলামেলা পোশাক। পার্লার উদ্বোধনের এই অনুষ্ঠানটি কবে অনুষ্ঠিত হয়েছিল, তা অবশ্য জানা যায়নি। তবে সামাজিক মাধ্যমে ভাইরাল হওয়া কিছু ভিডিও ও ছবিতে পরীমণির সেই মুহূর্তগুলো দেখা যায়। দেখা যায়, উদ্বোধনের অনুষ্ঠানে পরীমণি একটি সবুজ রঙের স্লিভলেস ডিপনেক গাউন পরেছেন। নায়িকার এমন খোলামেলা পোশাক ভালোভাবে নেননি নেটিজেনরা। অনেকেই পরীমণির সেই ছবি-ভিডিওগুলো শেয়ার করে তার পোশাকের রুচি নিয়ে নেতিবাচক মন্তব্য করেন; বিশেষ করে জনসমক্ষে এমন খোলামেলা পোশাক পরা নিয়ে তৈরি হয় সমালোচনা। নতুন বছরে শুরু হতে যাচ্ছে তার নতুন রাজনৈতিক থ্রিলার সিনেমা ‘গোলাপ’-এর শুটিং। এই সিনেমায় তার সহশিল্পী হিসেবে রয়েছেন নিরব হোসেন। ছোট শহরের রাজনৈতিক বাস্তবতাকে কেন্দ্র করে তৈরি হওয়া এই সিনেমাটির চিত্রনাট্য লিখেছেন অনিক বিশ্বাস।",
    "date": null,
    "crawled_at": "2025-12-16 19:13:58"
}