{
    "url": "https://www.jugantor.com/international/1038362",
    "language": "bangla",
    "source": "jugantor",
    "title": "মেক্সিকোয় পুলিশ স্টেশনের কাছে গাড়ি বোমা বিস্ফোরণ, নিহত ৫",
    "body": "মেক্সিকোর পশ্চিমাঞ্চলের মিচোআকান রাজ্যে একটি গাড়ি বোমা বিস্ফোরণের ঘটনায় অন্তত পাঁচজন নিহত হয়েছেন। এছাড়া আহত হয়ছেন আরও তিনজন। রোববার (৭ ডিসেম্বর) দেশটির কর্তৃপক্ষ এ তথ্য জানিয়েছে। মেক্সিকোর অ্যাটর্নি জেনারেলের দপ্তরের তথ্য অনুযায়ী, শনিবার স্থানীয় সময় দুপুরের কিছু আগে উপকূলীয় শহর কোয়াহুয়ায়ানার পুলিশ স্টেশনের সামনে গাড়িটি বিস্ফোরিত হয়। ঘটনার তদন্তভার দপ্তরটি গ্রহণ করেছে।   রাজ্য অ্যাটর্নি জেনারেলের কার্যালয় জানিয়েছে, প্রাথমিকভাবে তিনজন নিহতের যে সংখ্যা জানানো হয়েছিল তা পরে বেড়ে পাঁচজন হয়েছে। নিহতদের মধ্যে তিনজনই স্থানীয় পুলিশ কর্মকর্তা। তথ্যসূত্র: মেহের",
    "date": null,
    "crawled_at": "2025-12-16 19:03:31"
}