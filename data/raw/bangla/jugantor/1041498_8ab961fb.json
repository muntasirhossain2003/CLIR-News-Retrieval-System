{
    "url": "https://www.jugantor.com/country-news/1041498",
    "language": "bangla",
    "source": "jugantor",
    "title": "সন্ত্রাস বিরোধী আইনে স্বেচ্ছাসেবক লীগের নেতা গ্রেফতার",
    "body": "রংপুরের বদরগঞ্জে সন্ত্রাস বিরোধী আইনে দায়ের করা মামলায় ইউনিয়ন স্বেচ্ছাসেবক লীগের নেতা ইমাম মাহাদী (২৮) কে গ্রেফতার করেছে পুলিশ। সোমবার (১৫ ডিসেম্বর) দিবাগত রাতে গোপিনাথপুর ইউনিয়নে একটি বিশেষ অভিযানে তাকে গ্রেফতার করা হয়। গ্রেফতারকৃত ইমাম মেহেদী বাবুপাড়া গ্রামের মোশারফ হোসেনের ছেলে। পুলিশ জানায়, গ্রেফতারকৃত ওই নেতা দীর্ঘদিন ধরে সন্ত্রাসী কার্যক্রমে জড়িত থাকার অভিযোগে নজরদারিতে ছিলেন। তার বিরুদ্ধে সাধারণ মানুষের মধ্যে আতঙ্ক সৃষ্টি ও সংগঠিত সহিংসতার অভিযোগ রয়েছে। গোপন সংবাদের ভিত্তিতে অভিযান চালিয়ে তাকে আটক করা হয়। এ বিষয়ে এস আই বিদ্যুৎ কুমার মজুমদার জানান, গতকাল রাতে গোপীনাথপুর ইউনিয়নের বাবু পাড়া গ্রাম থেকে স্বেচ্ছাসেবক লীগের ওই নেতাকে নিজ বাড়ি থেকে গ্রেফতার করে থানায় নিয়ে আসা হয়েছে। বদরগঞ্জ থানা ভারপ্রাপ্ত কর্মকর্তা ওসি মো. হাসান জাহিদ সরকার দৈনিক যুগান্তরকে জানান, সন্ত্রাসবিরোধী আইনে গোপীনাথপুর ইউনিয়ন থেকে স্বেচ্ছাসেবক লীগের যুগ্ম সাধারণ সম্পাদক ইমাম মাহেদী নামের একজনকে গ্রেফতার করা হয়েছে। গ্রেফতারকৃত আসামিকে আদালতের মাধ্যমে রংপুর জেল হাজতে পাঠানো হয়েছে।",
    "date": null,
    "crawled_at": "2025-12-17 20:49:00"
}