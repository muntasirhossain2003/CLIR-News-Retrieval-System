{
    "url": "https://www.jugantor.com/country-news/1041583",
    "language": "bangla",
    "source": "jugantor",
    "title": "গাজীপুরে বিএনপির বর্ণাঢ্য বিজয় র‌্যালি",
    "body": "মহান বিজয় দিবস উপলক্ষে গাজীপুরে মঙ্গলবার সকাল সাড়ে ১০টায় বর্ণাঢ্য বিজয় র‌্যালি করেছে গাজীপুর মহানগর বিএনপি। র‌্যালিতে বিএনপি ও অঙ্গ- সহযোগী সংগঠনের নেতাকর্মী ছাড়াও সর্বস্তরের হাজারো মানুষ যোগ দিয়েছেন। মহানগরের রথখোলা থেকে শুরু হওয়া এই র‌্যালি রাজবাড়ী রোড হয়ে ভাওয়াল রাজবাড়ী মাঠে গিয়ে শেষ হয়। বিজয় র‌্যালির নেতৃত্ব দেন গাজীপুর মহানগর বিএনপির সভাপতি শওকত হোসেন সরকার এবং সাধারণ সম্পাদক ও গাজীপুর-২ আসনের ধানের শীষ প্রতীকের মনোনীত এমপি প্রার্থী এম মনজুরুল করিম রনি। পরে তারা দুজনই দলীয় নেতাকর্মীদের সঙ্গে নিয়ে শহীদ স্মৃতিস্তম্ভে পুষ্পস্তবক অর্পণের মাধ্যমে শ্রদ্ধা নিবেদন করেন। বর্ণাঢ্য এ র‌্যালিতে ‘লাল সবুজের পতাকায় জিয়া তোমায় দেখা যায়’, ‘বিজয়ের এই দিনে জিয়া তোমায় পড়ে মনে’ ইত্যাদি স্লোগান দেয়। কর্মসূচিতে উপস্থিত ছিলেন- বিএনপি নেতা অ্যাডভোকেট শহীদুজ্জামান, আহমদ আলী রুশদী, অ্যাডভোকেট মেহেদী হাসান এলিস, অ্যাডভোকেট সিদ্দিকুর রহমান, মাহবুবুল আলম শুক্কুর, প্রভাষক বশির উদ্দিন, হাসান আজমল ভূঁইয়া, সুরুজ আহমেদ, মোফাজ্জল হোসেন, বশির আহমেদ বাচ্চু, জয়নাল আবেদীন তালুকদার, দেলোয়ার হোসেন, সাইফুল ইসলাম টুটুল, কাউন্সিলর শফি, কাউন্সিলর তানভীর আহমেদ, রাশেদুল ইসলাম কিরণ, কামাল উদ্দিন, আরিফ হাওলাদার, গাজী সালাহউদ্দিন, সাজেদুর রহমান, মাহমুদুল হাসান রাজু, আতাউর রহমান, খান জাহিদুল ইসলাম নিপু, অ্যাডভোকেট নাসির উদ্দিন নাসির, অ্যাডভোকেট মাহবুবুল আলম মোল্লা, ময়জউদ্দিন তালুকদার, সৈয়দ ফারহাজ বিন ফয়েজ প্রবাল, ইমরান রেজা, রোহানুজ্জামান শুক্কুর, মহিলা দল নেত্রী সোহেলীসহ বিপুল সংখ্যক নেতাকর্মী।",
    "date": null,
    "crawled_at": "2025-12-17 20:43:27"
}