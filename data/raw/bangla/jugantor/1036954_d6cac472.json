{
    "url": "https://www.jugantor.com/politics/1036954",
    "language": "bangla",
    "source": "jugantor",
    "title": "খালেদা জিয়া শুধু বিএনপির চেয়ারপারসন নন, জনগণের অভিভাবক: রাশেদ খান",
    "body": "বেগম খালেদা জিয়া আগামী সংসদ নির্বাচনে জাতির অভিভাবক হিসেবে দায়িত্ব পালন করবেন। তিনি শুধু বিএনপির চেয়ারপারসন নন, জনগণের অভিভাবক। বাংলাদেশের মানুষ তার জন্য বাড়িতে বাড়িতে, মসজিদে মসজিদে দোয়া করছেন। এটা ভালোবাসার বহিঃপ্রকাশ। খালেদা জিয়ার রোগমুক্তি কামনা করে আয়োজিত দোয়া মাহফিলে এসব কথা বলেন গণঅধিকার পরিষদের সাধারণ সম্পাদক রাশেদ খান। বৃহস্পতিবার (৪ নভেম্বর) সমাজকল্যাণ ফোরামের আয়োজনে জেলা শহরের একটি রেস্টুরেন্টে বেগম খালেদা জিয়ার সুস্থতা কামনায় আয়োজিত দোয়া মাহফিল হয়। এ সময় অসুস্থ নেত্রীর সুস্থতা কামনায় সবার কাছে দোয়া চেয়েছেন রাশেদ খান।",
    "date": null,
    "crawled_at": "2025-12-16 18:58:45"
}