{
    "url": "https://www.jugantor.com/country-news/1041546",
    "language": "bangla",
    "source": "jugantor",
    "title": "বিজয় দিবসে ব্যস্ত প্রশাসন, সুযোগ বুঝে ইয়াবা পাচার করছিল যুবক",
    "body": "চট্টগ্রামে বাঁশখালীতে বিজয় দিবসে প্রশাসনের ব্যস্ততা চলছিল। এই ফাঁকে ইয়াবা পাচার করছিল এক যুবক। গোপন সংবাদের ভিত্তিতে দুই হাজার পিস ইয়াবাসহ তাকে গ্রেফতার করেছে পুলিশ। এ সময় মাদক পাচারের ব্যবহৃত একটি মোটরসাইকেলও জব্দ করা হয়। মঙ্গলবার (১৬) ডিসেম্বর ভোরে উপজেলার গুনাগরী বাঁশখালী সাতকানিয়া রোডের মুখে কাটাবন নামীয় ফাস্টফুডের দোকানের সামনে পাকা রাস্তার ওপর চেকপোস্টে তাকে গ্রেফতার করা হয়। গ্রেফতার যুবক হলেন বাঁশখালী উপজেলার খানখানাবাদ এলাকার মো. শাহাদাত রশিদের ছেলে সাইফুল ইসলাম (২৪)। বাঁশখালী থানার ওসি খালেদ সাইফুল্লাহ বলেন, গোপন সংবাদের ভিত্তিতে ইয়াবাসহ একজনকে গ্রেফতার করা হয়। তার বিরুদ্ধে বাঁশখালী থানায় মাদকদ্রব্য নিয়ন্ত্রণ আইনে মামলা হয়েছে।",
    "date": null,
    "crawled_at": "2025-12-17 20:45:53"
}