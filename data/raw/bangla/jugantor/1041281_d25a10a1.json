{
    "url": "https://www.jugantor.com/politics/1041281",
    "language": "bangla",
    "source": "jugantor",
    "title": "৫ নেতাকে সুখবর দিল বিএনপি",
    "body": "পাঁচ নেতার স্থগিতাদেশ প্রত্যাহার করেছে বাংলাদেশ জাতীয়তাবাদী দল (বিএনপি)। সোমবার (১৫ ডিসেম্বর) বিএনপির সিনিয়র যুগ্ম মহাসচিব অ্যাডভোকেট রুহুল কবির রিজভীর স্বাক্ষরিত এক বিজ্ঞপ্তিতে এ তথ্য জানানো হয়। বিজ্ঞপ্তিতে বলা হয়, ইতোপূর্বে সংগঠনবিরোধী কর্মকাণ্ডের জন্য দিনাজপুর জেলাধীন নবাবগঞ্জ উপজেলা বিএনপির সাবেক সভাপতি মো. ইউনুছ আলী, মো. আজাদ রহমান, মো. কামরুজ্জামান বাবু, সহ-সাধারণ সম্পাদক মো. শাহাজাহান ও কোষাধ্যক্ষ মো. মহররম আলীকে দলের প্রাথমিক সদস্যসহ সব পর্যায়ের পদ থেকে স্থগিত করা হয়েছিল। আবেদনের পরিপ্রেক্ষিতে দলীয় সিদ্ধান্ত মোতাবেক আজ ১৫ ডিসেম্বর ২০২৫ তারিখ তাদের স্থগিতাদেশ প্রত্যাহার করা হয়েছে।",
    "date": null,
    "crawled_at": "2025-12-17 20:39:08"
}