{
    "url": "https://www.jugantor.com/politics/1041592",
    "language": "bangla",
    "source": "jugantor",
    "title": "প্রাণীপ্রেমী ‘রুহুল ভাই’-এর পাশে দাঁড়ালেন তারেক রহমান",
    "body": "বাংলাদেশ জাতীয়তাবাদী দল-বিএনপি’র ভারপ্রাপ্ত চেয়ারম্যান ও বাংলাদেশ অ্যানিমেল ওয়েলফেয়ার অ্যাসোসিয়েশন (বাওয়া)-এর প্রধান পৃষ্ঠপোষক তারেক রহমানের পরামর্শে প্রাণীপ্রেমী ‘রুহুল ভাই’-এর সাথে সাক্ষাৎ করেছে সংগঠনটির একটি প্রতিনিধি দল। এসময় উপস্থিত ছিলেন— বিএনপির সিনিয়র যুগ্ম-মহাসচিব অ্যাডভোকেট রুহুল কবির রিজভী এবং বিএনপি মিডিয়া সেলের সদস্য আতিকুর রহমান রুমন। আরও উপস্থিত ছিলেন— ‘আমরা বিএনপি পরিবার’-এর সদস্য সচিব কৃষিবিদ মোকছেদুল মোমিন মিথুন, বাংলাদেশ অ্যানিমেল ওয়েলফেয়ার অ্যাসোসিয়েশনের আদনান আজাদ, জাতীয়তাবাদী স্বেচ্ছাসেবক দলের সহ-সভাপতি ডাঃ জাহিদুল কবির জাহিদ, ঢাকা মহানগর পুর্ব ছাত্রদলের সাবেক আহবায়ক শেখ খালিদ হাসান জ্যাকি-সহ অন্যান্য নেতৃবৃন্দ। প্রসঙ্গত, রাজধানী ঢাকার মোহাম্মদপুরে ৩২৮০০ টাকা খরচ করে বেজি ও কুকুর বিড়ালকে খাওয়ানো প্রাণীপ্রেমী ‘রুহুল ভাই’-এর বিষয়টি নিয়ে সম্প্রতি সামাজিক যোগাযোগমাধ্যমে ব্যাপক আলোচিত হয়েছে।",
    "date": null,
    "crawled_at": "2025-12-17 21:03:36"
}