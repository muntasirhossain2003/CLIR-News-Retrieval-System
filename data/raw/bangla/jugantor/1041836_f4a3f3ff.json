{
    "url": "https://www.jugantor.com/country-news/1041836",
    "language": "bangla",
    "source": "jugantor",
    "title": "জামায়াত-বিএনপির সংঘর্ষে আহত ১০",
    "body": "ভোলার ভেলুমিয়ায় রাজাকার বলা নিয়ে জামায়াত ও বিএনপির মধ্যে কয়েক দফা সংঘর্ষ হয়েছে। এতে আহত হয়েছে কমপক্ষে ১০ জন। এ সময় ৫টি দোকানে হামলা ও ভাঙচুর করা হয়। মঙ্গলবার (১৬ ডিসেম্বর) দুপুর থেকে রাত ৯টা পর্যন্ত এই সংঘাত চলে। এতে আজও এলাকায় আতঙ্ক ও উত্তেজনা বিরাজ করছে। উপজেলা বিএনপির সদস্য সচিব মো. হেলাল উদ্দিন জানান, নির্বাচনী পরিবেশ নষ্ট করতে জামায়াত তাদের কর্মীদের বিজয় দিবসের মিছিলে হামলা করে।  অপর দিকে উপজেলা জামায়াতের আমির মো. কামাল হোসেন এক সংবাদ সম্মেলনে জানান, সকালে তাদের কর্মীরা বিজয র্যালিতে যোগ দিতে আসার সময় এক কর্মীকে বিএনপির দুই কর্মী রাজাকার বলে গালিগালাজ করে। পরে মারধর করে। এ নিয়ে হাতাহাতি হয়। এ ইস্যুকে কেন্দ্র করে বিকালে এক জামায়াত নেতার ব্যবসা প্রতিষ্ঠানে হামলা করে। রাতে ফের মিছিল করে তাদের দলীয় ৪ কর্মীর দোকানে হামলা ও লুট করে। এতে তাদের ১০-১২ জন কর্মীকে আহত করা হয়। জামায়াতের মিডিয়া সেল কর্মকর্তা আমির হোসেন জানান, তারা রাতেই থানায় লিখিত অভিযোগ দিয়েছেন।",
    "date": null,
    "crawled_at": "2025-12-17 20:40:35"
}