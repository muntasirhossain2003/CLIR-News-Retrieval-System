{
    "url": "https://www.jugantor.com/sports/1041871",
    "language": "bangla",
    "source": "jugantor",
    "title": "বিশ্বকাপ টিকিটের দাম কমাল ফিফা",
    "body": "২০২৬ বিশ্বকাপের টিকিটের অতিরিক্ত দাম নির্ধারণ নিয়ে ক্ষুব্ধ ইউরোপের ফুটবলভক্তরা। তাদের তীব্র সমালোচনার মুখে টিকিটমূল্য কমানোর ঘোষণা দিয়েছে বিশ্ব ফুটবলের নিয়ন্ত্রণ সংস্থা ফিফা। বিশ্বকাপে গ্রুপপর্বের সর্বনিম্ন টিকিটের মূল্য ১৮০ ডলার (বাংলাদেশি মুদ্রায় প্রায় ২২ হাজার টাকা) থেকে ৭০০ ডলার (৮৫ হাজার ৩৮৪ টাকা) পর্যন্ত নির্ধারিত হয়েছে দাম। এ ছাড়া ফাইনাল ম্যাচের টিকিট সর্বনিম্ন ৪১৮৫ ডলার (প্রায় ৫ লাখ ১১ হাজার টাকা) এবং সর্বোচ্চ ৮৬৮০ ডলার (১০ লাখ ৫৮ হাজার টাকা)। তীব্র বিরোধীতার পর ফিফা বলছে, ফাইনালসহ প্রতিটি ম্যাচে নির্ধারিত সংখ্যায় ৬০ ডলার দামের টিকিট পাওয়া যাবে। গতকাল (মঙ্গলবার) ফিফা জানায়, উত্তর আমেরিকায় হতে যাওয়া বিশ্বকাপের প্রতিটি ম্যাচেই ৬০ ডলার দামের টিকিট রাখা হবে। সেই সুবিধা পাবে বিশ্বকাপ খেলবে এমন দেশগুলোর ফেডারেশন। নিজেদের অনুগত সমর্থকদের মাঝে সেসব টিকিট বন্টন কীভাবে করবে তা সংশ্লিষ্ট ফেডারেশনগুলো দেখবে। বিশ্বকাপের প্রতিটি ম্যাচেই দলগুলো ৪০০ থেকে ৭৫০টির মতো ৬০ ডলার মূল্যের টিকিট নিতে পারবে। এই টিকিট মূল্যের ক্যাটাগরিকে ‘সাপোর্টার এন্ট্রি টায়ার’ নামে উল্লেখ করেছে ফিফা। ২০২৬ ফুটবল বিশ্বকাপের ম্যাচ হবে ১৬টি শহরে, এর মধ্যে যুক্তরাষ্ট্রের ১১টি ন্যাশনাল ফুটবল লিগের (এনএফএল) মাঠ, কানাডার দুটি এবং মেক্সিকোর তিনটি ভেন্যুতে খেলা হবে। টিকিটের মূল্য কমানো প্রসঙ্গে ফিফা জানিয়েছে, ‘জাতীয় দলকে সমর্থন দিতে ভ্রমণ করা সমর্থকদের সহায়তার লক্ষ্যে’ টিকিটমূল্য কমানো হয়েছে। এবারই প্রথম ৪৮ দল নিয়ে ফুটবলবিশ্বের সবচেয়ে মর্যাদাপূর্ণ আসর বসতে যাচ্ছে। যেখানে ন্যূনতম ১০ বিলিয়ন ডলার রাজস্ব আয়ের লক্ষ্য ঠিক করেছে ফিফা। ২০ মিলিয়ন মানুষ টিকিট পেতে আবেদন করেছেন। প্রতিটি স্টেডিয়ামে ধারণক্ষমতার ৮ শতাংশ সর্বনিম্ন দামের টিকিট বরাদ্দ করা হয় স্টেডিয়ামের ।",
    "date": null,
    "crawled_at": "2025-12-17 21:11:08"
}