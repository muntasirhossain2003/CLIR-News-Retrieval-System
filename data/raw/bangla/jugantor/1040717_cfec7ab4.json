{
    "url": "https://www.jugantor.com/economics/1040717",
    "language": "bangla",
    "source": "jugantor",
    "title": "আজকের স্বর্ণের দাম: ১৪ ডিসেম্বর ২০২৫",
    "body": "দেশীয় বাজারে আবারও স্বর্ণের দাম বাড়ানো হয়েছে। এবার ভরি প্রতি সর্বোচ্চ ৩ হাজার ৪৫৩ টাকা পর্যন্ত দাম বৃদ্ধি পেয়েছে। এতে ভালো মানের স্বর্ণের দাম দুই লাখ ১৫ হাজার টাকা ছাড়িয়ে গেছে। শনিবার এক বিজ্ঞপ্তিতে এ তথ্য জানিয়েছে বাংলাদেশ জুয়েলার্স অ্যাসোসিয়েশন (বাজুস)। বাজুস জানায়, নতুন এই মূল্য রবিবার (১৪ ডিসেম্বর) থেকে কার্যকর হবে। বিজ্ঞপ্তিতে বলা হয়, স্থানীয় বাজারে তেজাবি স্বর্ণের (পিওর গোল্ড) দাম বৃদ্ধির পাশাপাশি বৈশ্বিক বাজারে স্বর্ণের দামের সঙ্গে সমন্বয় করতেই এ সিদ্ধান্ত নেওয়া হয়েছে। নতুন মূল্য তালিকা অনুযায়ী, ২২ ক্যারেটের এক ভরি স্বর্ণের দাম নির্ধারণ করা হয়েছে ২ লাখ ১৫ হাজার ৫৯৭ টাকা। ২১ ক্যারেটের প্রতি ভরি স্বর্ণের দাম ২ লাখ ৫ হাজার ৮০০ টাকা, ১৮ ক্যারেটের স্বর্ণের দাম এক লাখ ৭৬ হাজার ৩৯৫ টাকা এবং সনাতন পদ্ধতির প্রতি ভরি স্বর্ণের দাম দাঁড়িয়েছে এক লাখ ৪৬ হাজার ৮৩৮ টাকা। একই সঙ্গে রূপার দামও বাড়ানো হয়েছে। নতুন দরে ২২ ক্যারেটের এক ভরি রূপার দাম ৪ হাজার ৫৭২ টাকা নির্ধারণ করা হয়েছে। এছাড়া ২১ ক্যারেটের রূপা প্রতি ভরি ৪ হাজার ৩৬২ টাকা, ১৮ ক্যারেটের রূপা ৩ হাজার ৭৩২ টাকা এবং সনাতন পদ্ধতির রূপা প্রতি ভরি ২ হাজার ৮০০ টাকা নির্ধারণ করা হয়েছে।",
    "date": null,
    "crawled_at": "2025-12-17 21:05:22"
}