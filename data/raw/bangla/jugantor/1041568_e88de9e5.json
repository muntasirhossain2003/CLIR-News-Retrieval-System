{
    "url": "https://www.jugantor.com/country-news/1041568",
    "language": "bangla",
    "source": "jugantor",
    "title": "স্বজন সমাবেশের মহান বিজয় দিবস পালন",
    "body": "মহান বিজয় দিবস পালন করেছে নোয়াখালীর কোম্পানীগঞ্জ উপজেলার যুগান্তর স্বজন সমাবেশ। মঙ্গলবার (১৬ ডিসেম্বর) স্বজনরা শহীদ মিনারে শ্রদ্ধা জানিয়েছেন। এ সময় উপস্থিত ছিলেন- যুগান্তরের প্রতিনিধি মো. শরফুদ্দিন শাহীন, স্বজন সমাবেশের সভাপতি করিমুল হক সাথী, সহ-সভাপতি জামাল উদ্দিন মাসুদ, সাংবাদিক নুরনবী প্রমুখ। এছাড়া উপজেলা প্রশাসনের উদ্যোগে জাতীয় পতাকা উত্তোলন, ৩১ বার তোপধ্বনি, বসুরহাট শহিদ মিনারে পুষ্পস্তবক অর্পণ, শিক্ষা প্রতিষ্ঠানের ছাত্র-ছাত্রীদের সমাবেশ, কুচকাওয়াজ ও ডিসপ্লে প্রদর্শন, আলোচনা সভা, বীর মুক্তিযোদ্ধাদের সংবর্ধনা ও পুরস্কার বিতরণ অনুষ্ঠানের মধ্য দিয়ে যথাযোগ্য মর‌্যাদায় পালিত হয়েছে মহান বিজয় দিবস। শহীদ মিনারে শ্রদ্ধা নিবেদন করে উপজেলা পরিষদ, উপজেলা প্রশাসন, বসুরহাট পৌরসভা, মুক্তিযোদ্ধা সংসদ, বিএনপি ও সহযোগী সংগঠন, যুগান্তর স্বজন সমাবেশের স্বজনেরাসহ বিভিন্ন রাজনৈতিক দল, সামাজিক- সাংস্কৃতিক ও পেশাজীবী সংগঠন। পরে বীর মুক্তিযোদ্ধাদের সংবর্ধনা অনুষ্ঠানে বক্তব্য রাখেন- উপজেলা নির্বাহী কর্মকর্তা মো. মাসুদুর রহমান, সহকারী কমিশনার (ভূমি) রুবাইয়া বিনতে কাশেম, উপজেলা স্বাস্থ্য ও পরিবার পরিকল্পনা কর্মকর্তা মোহাম্মদ সেলিম, কৃষি কর্মকর্তা মো. বেলা হোসেন, কোম্পানীগঞ্জ থানার ভারপ্রাপ্ত কর্মকর্তা (ওসি) মোহাম্মদ নুরুল হাকিম, উপজেলা বিএনপির সাবেক সদস্য সচিব মাহমুদুর রহমান রিপন, বসুরহাট পৌরসভা জামায়াতের আমির মোশাররফ হোসাইন, বীর মুক্তিযোদ্ধা তরুণ তপন চক্রবর্তী, নুর নবী, আবু নাছের প্রমুখ। এ সময় উপস্থিত ছিলেন- উপজেলা সমাজসেবা কর্মকর্তা মাইন উদ্দিন, সহকারী প্রোগ্রামার তানিম রহমান, মহিলা বিষয়ক কর্মকর্তা তাহমিনা তামান্না প্রমুখ। এছাড়া উপজেলা প্রশাসনের উদ্যোগে ৩ দিনব্যাপী বিজয় মেলা উদ্বোধন করা হয়।",
    "date": null,
    "crawled_at": "2025-12-17 20:45:32"
}