{
    "url": "https://www.jugantor.com/country-news/1041612",
    "language": "bangla",
    "source": "jugantor",
    "title": "স্বাধীনতার ৫৫ বছরেও জনগণ প্রকৃত সুফল পায়নি",
    "body": "মহান বিজয় দিবস উপলক্ষে ফরিদপুরে জামায়াতে ইসলামীর উদ্যোগে বিজয় র‌্যালি ও আলোচনা সভা অনুষ্ঠিত হয়েছে। মঙ্গলবার সকাল ১০টায় শহরের জনতা ব্যাংকের মোড়ে এক আলোচনা সভা অনুষ্ঠিত হয়। পরে একটি র‌্যালি শহর প্রদক্ষিণ করে। ফরিদপুর জেলা জামায়াতে ইসলামের আমির মাওলানা বদরুদ্দীন আহমেদের সভাপতিত্বে এবং নায়েবে আমির ইমতিয়াজ উদ্দিন আহমেদের সঞ্চালনায় অনুষ্ঠানে বক্তব্য রাখেন- জামায়াতে ইসলামির কেন্দ্রীয় সূরা সদস্য ও ফরিদপুর সদর আসনের সংসদ সদস্য প্রার্থী প্রফেসর আব্দুল তাওয়াব। এক সংক্ষিপ্ত বক্তব্যে নেতারা বলেন, স্বাধীনতার ৫৫ বছর পার হলে দেশের জনগণ প্রকৃত স্বাধীনতা সুফল পায়নি। বিগত ফ্যাসিবাদী সরকার দেশের জনগণকে স্বাধীনতার সুফল থেকে বঞ্চিত করেছিল। তারা জনগণের বাকস্বাধীনতা থেকে দেশের মানুষকে বঞ্চিত করেছিল। তারা তাদের ইচ্ছামত দেশ পরিচালনা করেছিল। সাধারণ জনগণের মতামতকে উপেক্ষা করা হয়েছিল। যে কারণে ছাত্র জনতার গণঅভ্যুত্থানে গত বছরের ৫ আগস্ট শেখ হাসিনাকে এদেশ থেকে পালিয়ে যেতে হয়েছে। ৫ আগস্ট ক্ষমতা পরিবর্তনের পর বাংলাদেশ দ্বিতীয় স্বাধীনতা লাভ করেছে। এখন দেশের মানুষ স্বাধীনভাবে কথা বলতে পারছে। বক্তারা জুলাই গণঅভ্যুত্থানে যারা শহীদ হয়েছেন তাদের আত্মার মাগফেরাত কামনা করেন এবং যারা আহত হয়েছেন তাদের সুচিকিৎসা, সুস্থতা কামনা করা হয়। এ সময় বাংলাদেশ জামায়াতে ইসলামী এবং তাদের অঙ্গ সংগঠনের নেতাকর্মীরা কর্মসূচিতে উপস্থিত ছিলেন।",
    "date": null,
    "crawled_at": "2025-12-17 20:42:44"
}