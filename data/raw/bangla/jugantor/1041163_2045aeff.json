{
    "url": "https://www.jugantor.com/sports/1041163",
    "language": "bangla",
    "source": "jugantor",
    "title": "তাইজুলকে ছাড়িয়ে মাসসেরা হারমার",
    "body": "গত নভেম্বর মাচে আয়ারল্যান্ডের বিপক্ষে ২ টেস্টে ১৩ উইকেট শিকার করে সাকিব আল হাসানকে ছাড়িয়ে দেশের ক্রিকেটে সর্বোচ্চ উইকেট শিকারি হন তাইজুল ইসলাম। সাকিবকে ছাড়িয়ে টেস্টে বাংলাদেশের সর্বোচ্চ উইকেটশিকারি হয়ে আইসিসির মাসসেরা সংক্ষিপ্ত তালিকায় জায়গা পেলেও আইসিসিসির ‘বিশেষ পুরস্কার’ জিততে পারেননি তাইজুল। তাকে ছাড়িয়ে মাসসেরা হয়েছেন দক্ষিণ আফ্রিকার অফ স্পিনার সাইমন হারমার। এ নিয়ে টানা দুমাস মাসসেরা হলেন দক্ষিণ আফ্রিকার ক্রিকেটাররা। অক্টোবরে মাসসেরা হয়েছিলেন অলরাউন্ডার সেনুরান মুতুসামি। ভারতের মাটিতে ২৫ বছরের মধ্যে প্রথমবার দক্ষিণ আফ্রিকাকে সিরিজ জেতাতে বড় ভূমিকা রাখার স্বীকৃতিই পেলেন হারমার। দুই ম্যাচের সিরিজে ভারতকে ধবলধোলাই করে দক্ষিণ আফ্রিকা। ৮.৯৪ গড়ে ১৭ উইকেট পেয়েছিলেন ৩৬ বছর বয়সী হারমার। হারমার ও তাইজুল ছাড়াও মনোনয়ন পেয়েছিলেন পাকিস্তানি অলরাউন্ডার মোহাম্মদ নেওয়াজ। থাইল্যান্ডের থিপাটচা পুত্থাওং ও সংযুক্ত আরব আমিরাতের এশা ওজাকে পেছনে ফেলে নভেম্বরে সেরা নারী ক্রিকেটার হয়েছেন ভারতের ওয়ানডে বিশ্বকাপজয়ী তারকা শেফালি বর্মা।",
    "date": null,
    "crawled_at": "2025-12-16 19:12:39"
}