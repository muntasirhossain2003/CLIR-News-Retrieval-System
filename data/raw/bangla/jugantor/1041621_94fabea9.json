{
    "url": "https://www.jugantor.com/sports/1041621",
    "language": "bangla",
    "source": "jugantor",
    "title": "তাসকিনকে নিয়ে আগ্রহ দেখায়নি কেউ, ডাক পায়নি বাকিরা",
    "body": "মোস্তাফিজুর রহমানকে নিয়ে বেশ কাড়াকাড়ি পড়ে গিয়েছিল আইপিএল নিলামে। দুই কোটি রুপির ভিত্তিমূল্যে থাকা ফিজ বিক্রি হন ৯.২ কোটি রুপিতে। নতুন মৌসুমে খেলবেন কলকাতা নাইট রাইডার্সের হয়ে। তবে বাংলাদেশি খেলোয়াড়দের বাকিদের কাউকে ডাকাই হয়নি। আইপিএলের নিলামে ছিলেন টাইগারদের ৭ ক্রিকেটার। এর মধ্যে তোলা হয়েছিল কেবল দুজনের নাম। ফিজ ডাকা হয়েছিল তাসকিন আহমেদের নাম। তবে কোনো দল তাকে নিতে আগ্রহ দেখায়নি। এছাড়া শরিফুল ইসলাম, রিশাদ হোসেন, রাকিবুল হাসান, নাহিদ রানা ও তানজিম সাকিবের নাম ডাকাই হয়নি নিলামে। এবার একমাত্র বাংলাদেশি হিসেবে আইপিএল খেলবেন মোস্তাফিজ।",
    "date": null,
    "crawled_at": "2025-12-17 21:11:12"
}