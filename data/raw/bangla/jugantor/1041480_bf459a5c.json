{
    "url": "https://www.jugantor.com/sports/1041480",
    "language": "bangla",
    "source": "jugantor",
    "title": "‘ফিফা দ্য বেস্ট’ ঘোষণা আজ, দেখবেন যেভাবে",
    "body": "২০১৭ সাল থেকে প্রতিবছর ফিফার ‘দ্য বেস্ট’ অ্যাওয়ার্ডস আয়োজন করা হচ্ছে, যেখানে বিশ্ব ফুটবলের বিগত এক বছরের সেরা পারফরম্যান্সগুলোর স্বীকৃতি দেওয়া হয়। মঙ্গলবার (১৬ ডিসেম্বর) অনুষ্ঠিত হবে এবারের ‘দ্য বেস্ট’ অ্যাওয়ার্ডস। বাংলাদেশ সময় রাত ১১টায় কাতারের রাজধানী দোহার ফেয়ারমন্ট কাতারা হলে ফিফার সেলিব্রেশন ডিনারের মাধ্যমে ২০২৫ সালের সেরা পুরুষ, নারী খেলোয়াড়, কোচ ও গোলকিপারদের নাম ঘোষণা করা হবে। এবারের অ্যাওয়ার্ডে মোট ১২টি ক্যাটাগরিতে পুরস্কার দেওয়া হবে। কে এগিয়ে রয়েছেন? ২০২৫ সালের পুরুষ বিভাগের সেরা খেলোয়াড়ের জন্য মোট ১১ জনের নাম মনোনীত হয়েছে। এ তালিকায় সবচেয়ে এগিয়ে আছেন ফ্রান্সের উসমান ডেম্বেলে এবং স্পেনের লামিনে ইয়ামাল। গত সেপ্টেম্বরের ব্যালন ডি’অর অনুষ্ঠানে প্রথম ও দ্বিতীয় স্থান অধিকারী এই দুই খেলোয়াড়ের মধ্যে আবারও হাড্ডাহাড্ডি লড়াই হতে পারে। এই বিভাগের মধ্যে সবচেয়ে বেশি মনোনয়ন পেয়েছে পিএসজির খেলোয়াড়রা। ডেম্বেলের সঙ্গে মনোনয়ন পেয়েছেন তার ক্লাব সতীর্থ আশরাফ হাকিমি, নুনো মেন্দেস ও ভিতিনিয়া। নারী বিভাগে কী অবস্থা? নারী বিভাগে সেরা খেলোয়াড়ের জন্য মোট ১৭ জন মনোনীত হয়েছেন। এই তালিকায় রয়েছে বার্সেলোনার তারকা আইতানা বোনমাতি, যিনি গত তিন মাস আগে ব্যালন ডি’অর জিতেছিলেন। কাতারের এই আসরে তিনি অন্যতম ফেভারিট হিসেবে আছেন। বার্সেলোনা থেকে মোট পাঁচজন খেলোয়াড় মনোনয়ন পেয়েছেন। কীভাবে দেখা যাবে? ফিফার অফিসিয়াল ওয়েবসাইটে এই অনুষ্ঠানের সরাসরি সম্প্রচার হবে। বিশ্বজুড়ে বিনামূল্যে দেখা যাবে অনুষ্ঠানটি, যা বাংলাদেশ সময় রাত ১১টায় শুরু হবে। ভোটিং পদ্ধতি: ‘দ্য বেস্ট’ অ্যাওয়ার্ডের ভোটিং চারটি গ্রুপে বিভক্ত: ভোটাররা তাদের পছন্দের শীর্ষ তিন খেলোয়াড় নির্বাচন করেন। প্রথম স্থান পায় ৫ পয়েন্ট, দ্বিতীয় স্থান ৩ পয়েন্ট এবং তৃতীয় স্থান ১ পয়েন্ট। চার গ্রুপের ভোটের ভিত্তিতে বিজয়ী নির্ধারিত হয়। ‘দ্য বেস্ট’ পুরুষ খেলোয়াড়ের মনোনয়নপ্রাপ্তরা: ‘দ্য বেস্ট’ নারী খেলোয়াড়ের মনোনয়নপ্রাপ্তরা: এই অনুষ্ঠানে আরও ঘোষণা করা হবে:",
    "date": null,
    "crawled_at": "2025-12-16 19:13:22"
}