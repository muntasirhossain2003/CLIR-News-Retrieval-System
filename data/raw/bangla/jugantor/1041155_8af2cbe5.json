{
    "url": "https://www.jugantor.com/entertainment/1041155",
    "language": "bangla",
    "source": "jugantor",
    "title": "সাগরপাড়ে লাস্যময়ী লুকে মিম",
    "body": "বিদ্যা সিনহা মিম কাজের ফাঁকে দেশের বাইরে ছুটি কাটাতে প্রায়ই উড়াল দেন। সে জন্য ঢালিউড এই অভিনেত্রীকে ‘ভ্রমণকন্যা’ হিসেবেও ডেকে থাকেন তার ভক্ত-অনুরাগীরা। তবে অভিনয় ও মডেলিংয়ের পাশাপাশি সামাজিক মাধ্যমেও রয়েছে তার সরব উপস্থিতি। নানা বিষয় ভক্ত-অনুরাগীদের মাঝে শেয়ার করে নেন অভিনেত্রী। এবারও তার ব্যতিক্রম নয়; ছুটির মেজাজে লাস্যময়ী মিম ধরা দেন সাগরপাড়ে। একগুচ্ছ ছবি সামাজিক মাধ্যমে দিয়ে তিনি নেটিজেনদের নজর কেড়েছেন। ছবিগুলো রীতিমতো ভাইরাল হয়ে পড়ে। এর আগেও সামাজিক মাধ্যমে নিজের ভেরিফায়েড ফেসবুক পেজে একগুচ্ছ ছবি শেয়ার করে নেন অভিনেত্রী। সেসব ছবিতে দেখা যায়, মিম লাল রঙের খোলামেলা পোশাকে সমুদ্রের পাশে দাঁড়িয়ে থাকতে। এবার অবকাশ যাপনের জন্য মিম উড়াল দিয়েছেন প্রকৃতির অপার সৌন্দর্যের লীলাভূমি মালদ্বীপে। সেখান থেকেই ভক্ত-অনুরাগীদের জন্য শেয়ার করে নেন উষ্ণতা ছড়ানো বেশ কিছু ছবি। সাগরপাড়ে বোল্ড লুকে মিম যেন অন্যরকম আবেদন সৃষ্টি করেছেন। খোলামেলা পোশাকে ক্যামেরাবন্দি হয়েছেন এ অভিনেত্রী। তার মোহময়ী চোখের চাহনি যেন মুহূর্তেই ঘুম কেড়ে নিয়েছে নেটিজেনদের। মালদ্বীপের সৈকতে রোদচশমা পরেও দারুণ কয়েকটি ফটোশুট করেছেন বিদ্যা সিনহা মিম। অভিনেত্রীর এ ছবিগুলো প্রকাশের পরপরই কমেন্টবক্সে উপচেপড়া মন্তব্য। তার রূপের প্রশংসায় পঞ্চমুখ ভক্ত-অনুরাগীদের ভালোবাসায়। এক নেটিজেন লিখেছেন— ‘আপু, এত সুন্দর সুন্দর পিক আপলোড দিও না, শীতও তোমাকে দেখে পালিয়ে যাবে।’ আরেক নেটিজেন লিখেছেন—‘অনেক সুন্দর লাগছে দেখতে।’ উল্লেখ্য, অভিনেত্রী বিদ্যা সিনহা মিম ২০০৭ সালে লাক্স-চ্যানেল আই সুপারস্টার প্রতিযোগিতায় বিজয়ী হয়ে বিনোদন জগতে পা রাখেন। হুমায়ূন আহমেদ পরিচালিত ‘আমার আছে জল' সিনেমা অভিনয় করে দর্শকদের নজরে আসেন তিনি। এরপর থেকে নাটক ও সিনেমায় কাজ করে জনপ্রিয়তা অর্জন করেন।",
    "date": null,
    "crawled_at": "2025-12-16 19:14:35"
}