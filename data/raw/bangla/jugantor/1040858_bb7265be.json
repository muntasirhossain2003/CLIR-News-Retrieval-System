{
    "url": "https://www.jugantor.com/country-news/1040858",
    "language": "bangla",
    "source": "jugantor",
    "title": "শহীদ বুদ্ধিজীবী দিবসে ৫৪ পতাকা হাতে স্বজন সমাবেশের আলোর মিছিল",
    "body": "৫৪তম শহীদ বুদ্ধিজীবী দিবস উপলক্ষে ময়মনসিংহের গৌরীপুরে হাতেম আলী সড়কে স্বজন সমাবেশ কার্যালয় থেকে ৫৪টি জাতীয় পতাকা হাতে ৫৪ জন মোমবাতি প্রজ্বালন করে আলোর মিছিল পালন করেছে যুগান্তর স্বজন সমাবেশ। রোববার (২৫ ডিসেম্বর) আলোর মিছিল ধীরপায়ে দেশাত্মবোধক সংগীতের মধ্য দিয়ে এগিয়ে যায় বিজয় ৭১-এ। এরপর সাধারণ জনতাও মোমবাতি নিয়ে স্বজনদের এ কর্মসূচিতে অংশগ্রহণ করেন। শহীদদের শ্রদ্ধার্ঘ্য অর্পণ ও আলোচনা সভা অনুষ্ঠিত হয়। অনুষ্ঠানে সভাপতিত্ব করেন পৌর স্বজনের সভাপতি শ্যামল ঘোষ। সঞ্চালনা করেন উপজেলা স্বজনের সাধারণ সম্পাদক সেলিম আল রাজ। বক্তব্য রাখেন- ভূটিয়ারকোনা আদর্শ উচ্চ বিদ্যালয় অ্যান্ড কলেজের অধ্যক্ষ গোলাম মোহাম্মদ, বাংলাদেশ মফস্বল সাংবাদিক ফোরাম কেন্দ্রীয় কমিটির যুগ্ম সম্পাদক মো. রইছ উদ্দিন, গৌরীপুর প্রেস ক্লাবের সাধারণ সম্পাদক শেখ বিপ্লব, যুগ্ম সম্পাদক রাকিবুল ইসলাম রাকিব, গৌরীপুর গণপাঠাগারের নির্বাহী পরিচালক আমিরুল মোমেনীন, উপজেলা স্বজন সমাবেশের সহ-সভাপতি নাদিরা জামান পান্না, লুৎফা রূপা, শামছুন নাহার মুক্তা, উদীচী শিল্পী গোষ্ঠী গৌরীপুর শাখার সভাপতি ওবায়দুর রহমান, সাধারণ সম্পাদক আলী আশরাফ আবির, গৌরীপুর ছাত্র ইউনিয়নের সভাপতি কাজী মেহেদী হাসান রিজন, গৌরীপুর রক্তদান ফাউন্ডেশনের সভাপতি আশিকুর রহমান রাজিব, সাধারণ সম্পাদক রমজানুর আহমেদ নাজিম, সাংবাদিক হুমায়ুন কবীর সুমন, শামীম আনোয়ার, আবুল কালাম আজাদ, স্বজন রুবেল আহমেদ, আফ্রিদি হাসান নিরব প্রমুখ।",
    "date": null,
    "crawled_at": "2025-12-17 20:57:21"
}