{
    "url": "https://www.jugantor.com/national/1039517",
    "language": "bangla",
    "source": "jugantor",
    "title": "হানিফসহ চারজনের বিরুদ্ধে ২য় দিনের সাক্ষ্যগ্রহণ আজ",
    "body": "জুলাই গণঅভ্যুত্থানের সময় কুষ্টিয়ায় ছয়জনকে হত্যা ও মানবতাবিরোধী অপরাধের মামলায় আওয়ামী লীগের যুগ্ম-সাধারণ সম্পাদক মাহবুব-উল আলম হানিফসহ চারজনের বিরুদ্ধে দ্বিতীয় দিনের সাক্ষ্যগ্রহণ আজ। বৃহস্পতিবার (১১ ডিসেম্বর) আন্তর্জাতিক অপরাধ ট্রাইব্যুনাল-২ এ এই সাক্ষ্যগ্রহণ হবে। এর আগে, এই মামলায় ক্যামেরা ট্রায়ালে সাক্ষ্যদেন একজন। মানবতাবিরোধী অপরাধের এ মামলায় মোট সাক্ষী ৩৮ জন। মাহবুব-উল আলম হানিফ ছাড়া বাকি তিন আসামি হলেন- কুষ্টিয়া জেলা আওয়ামী লীগ সভাপতি সদর উদ্দিন খান, জেলা সাধারণ সম্পাদক আজগর আলী ও শহর আওয়ামী লীগের সাধারণ সম্পাদক আতাউর রহমান আতা। আসামিরা সবাই পলাতক থাকায় তাদের পক্ষে স্টেট ডিফেন্স নিয়োগ দিয়ে বিচারকাজ শুরু করে ট্রাইব্যুনাল। এছাড়া, আজ গুমের মামলায় সাবেক সেনাকর্মকর্তা জিয়াউল আহসানকেও ট্রাইব্যুনালে আনা হয়েছে। এই মামলায় অপর আসামি শেখ হাসিনা। অপরদিকে, যাত্রাবাড়ী, মোহাম্মদপুরসহ বিভিন্ন মামলায় আরও ১০ জনকে ট্রাইব্যুনালে আনা হয়।",
    "date": null,
    "crawled_at": "2025-12-17 20:47:41"
}