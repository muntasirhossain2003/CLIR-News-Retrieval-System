{
    "url": "https://www.jugantor.com/country-news/1041911",
    "language": "bangla",
    "source": "jugantor",
    "title": "সিলেট মহানগর যুবলীগের নেতা গ্রেফতার",
    "body": "সুনামগঞ্জের দিরাই উপজেলার রাজানগর ইউনিয়নের চেয়ারম্যান ও সিলেট মহানগর যুবলীগের সাংস্কৃতিক বিষয়ক সম্পাদক জহুরুল ইসলাম জুয়েলকে গ্রেফতার করেছে দিরাই থানা পুলিশ। বুধবার (১৭ ডিসেম্বর) তার নিজ এলাকা রাজানগর গ্রাম থেকে অপারেশন ডেভিল হান্টের আওতায় তাকে গ্রেফতার করা হয়। এর আগে মঙ্গলবার রাতে দিরাই পৌর এলাকার বিভিন্ন স্থান থেকে ছাত্রলীগের নেতা তাহদিদ হোসাইন উজ্জ্বল ও সুকুমার দাসকে গ্রেফতার করা হয়। গ্রেফতারের বিষয়টি নিশ্চিত করে দিরাই থানার ভারপ্রাপ্ত কর্মকর্তা (ওসি) এনামুল হক চৌধুরী জানান, বিশেষ ক্ষমতা আইনে জহিরুল ইসলাম জুয়েলসহ গ্রেফতার তিনজনকে আদালতে সোপর্দ করা হয়েছে।",
    "date": null,
    "crawled_at": "2025-12-17 20:41:07"
}