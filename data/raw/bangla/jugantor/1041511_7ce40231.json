{
    "url": "https://www.jugantor.com/country-news/1041511",
    "language": "bangla",
    "source": "jugantor",
    "title": "পদ্মা সেতুতে সড়ক দুর্ঘটনায় নিহত ১, আহত কমপক্ষে ২০",
    "body": "ঢাকা হতে ভাঙ্গাগামী বসুমতি পরিবহনের একটি বাস পদ্মা সেতুতে সড়ক দুর্ঘটনায় একজন নিহত এবং কমপক্ষে ২০ জন আহত হয়েছে। মঙ্গলবার ভোর রাতে বসুমতি পরিবহন ঢাকা থেকে পদ্মা সেতুর উপরে আসলে দ্রুত গতিতে পিছন দিক থেকে ঢাকা টু কুয়াকাটা গামী পদ্মা স্পেশাল পরিবহন সজোরে ধাক্কা মারিলে বসুমতি পরিবহনের হেলপার মো: তোফায়েল মিয়া (২৭) নিহত হয়। নিহত তোফায়েল মিয়া মাদারিপুর জেলার দক্ষিণ পাড়া মৃত সেলিম মিয়ার ছেলে। এসময় বসুমতি পরিবহনের আহত যাত্রীদের চিকিৎসার জন্য বিভিন্ন হাসপাতালে প্রেরণ করা হয়েছে। সাময়িক সময়ের জন্য পদ্মা সেতুতে যান চলাচল বিঘ্ন ঘটলেও পরবর্তীতে স্বাভাবিক করা হয়। দুর্ঘটনায় কবলিত গাড়ী দুইটি বিধি মোতাবেক জব্দ করা হয়েছে। পদ্মা দক্ষিণ থানার অফিসার ইনর্চাজ মোহাম্মদ শাহে আলম পিপিএম বলেন, ভোর রাতে ঢাকা থেকে কুয়াকাটা গামী পদ্মা স্পেশাল পরিবহন পদ্মা সেতুর উপরে বসুমতি পরিবহনের একটি বাসকে পিছন থেকে ধাক্কা দেয়। এসময় বসুমতি পরিবহনের হেলপার নিহত হয়। পদ্মা সেতুতে যান চলাচল সাময়িক সময়ের জন্য বন্ধ থাকলেও পরে তা স্বাভাবিক হয়। দুর্ঘটনায় কবলিত গাড়ী দুইটি জব্দ করা হয়েছে। সার্বিক আইন-শৃঙ্খলা পরিস্থিতি ও যানজট ব্যবস্থা-স্বাভাবিক রয়েছে।",
    "date": null,
    "crawled_at": "2025-12-17 20:48:56"
}