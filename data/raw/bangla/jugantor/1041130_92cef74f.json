{
    "url": "https://www.jugantor.com/international/1041130",
    "language": "bangla",
    "source": "jugantor",
    "title": "দুর্নীতি প্রমাণ হলে পদত্যাগের ঘোষণা আফ্রিদির",
    "body": "পাকিস্তানের খাইবার পাখতুনখোয়া (কেপি) প্রদেশের মুখ্যমন্ত্রী সোহেল আফ্রিদি ঘোষণা করেছেন, কেউ যদি তার বিরুদ্ধে দুর্নীতির প্রমাণ দিতে পারে, তবে তিনি পদত্যাগ করবেন। এক প্রতিবেদনে এ তথ্য জানিয়েছে সামা টিভি। কোহাটে এক জনসভায় বক্তব্য দিতে গিয়ে মুখ্যমন্ত্রী বলেন,‘ প্রদেশে কোনো নিয়োগ সুপারিশের ভিত্তিতে করা হয়নি।’ এছাড়া যারা দুর্নীতির সঙ্গে জড়িত, তাদের চাকরি থেকে অপসারণ করা হবে বলেও তিনি জানান।   তিনি আরও বলেন, ‘খাইবার পাখতুনখোয়া পুলিশের ভেতরে সংস্কার কার্যক্রম চালু আছে।’ সোহেল আফ্রিদি আরও বলেন, ‘ভবিষ্যতে সব নতুন নিয়োগ এডুকেশনাল টেস্টিং অ্যান্ড ইভ্যালুয়েশন এজেন্সি (ইটিয়া) পরিচালিত পরীক্ষার মাধ্যমেই সম্পন্ন করা হবে।’",
    "date": null,
    "crawled_at": "2025-12-16 19:11:14"
}