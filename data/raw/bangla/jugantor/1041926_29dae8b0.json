{
    "url": "https://www.jugantor.com/sports/1041926",
    "language": "bangla",
    "source": "jugantor",
    "title": "শ্রীলংকাকে হারিয়ে সেমিফাইনালে পাকিস্তানকে পেল বাংলাদেশ",
    "body": "অনূর্ধ্ব-১৯ এশিয়া কাপে শ্রীলংকাকে হারিয়ে সেমিফাইনালে পাকিস্তানকে প্রতিপক্ষ হিসেবে পেল বাংলাদেশ। বাংলাদেশ ও শ্রীলংকার সেমিফাইনাল আগেই নিশ্চিত ছিল। আজ ছিল নিয়ম রক্ষার ম্যাচ। ‘বি’ গ্রুপে চ্যাম্পিয়ন হওয়ায় ওঠায় সেমিফাইনালে বাংলাদেশ পাচ্ছে ‘এ’ গ্রুপের রানার্সআপ পাকিস্তানকে। ১৯ ডিসেম্বর দুবাইয়ে দ্বিতীয় সেমিফাইনালে পাকিস্তানের বিপক্ষে খেলবে বাংলাদেশ। বুধবার আবুধাবি ক্রিকেট স্টেডিয়ামে টস হেরে প্রথমে ব্যাট করে ২২৫ রান করে বাংলাদেশ। দলের হয়ে সর্বোচ্চ ৪৯ রান করেন জাওয়াদ আবরার। ৩৬ রান করেন আরেক ওপেনার রিফাত বেগ। ৩২ রান করেন কামাল সিদ্দিক। ২৯ রান করে করেন অধিনায়ক আজিজুল হাকিম ও ফরিদ হাসান। টার্গেট তাড়া করতে নেমে ৪৪ রানে ৪ উইকেট হারিয়ে বিপদে পড়ে যায় শ্রীলংকা। এই ধাক্কা আর সামলে উঠতে পারেনি। ইকবাল হোসেন ও শাহরিয়ার আহমেদ ৩টি করে উইকেট শিকার করেন। সংক্ষিপ্ত স্কোর বাংলাদেশ অনূর্ধ্ব-১৯ দল: ৪৬.৩ ওভারে ২২৫ (জাওয়াদ ৪৯, রিফাত ৩৬; কাভিজা ৪/৩৮, ভিরান ২/১৯) শ্রীলঙ্কা অনূর্ধ্ব-১৯ দল: ৪৯.১ ওভারে ১৮৬ (চামিকা ৪১, হিল্মি ৩৯, ইকবাল ৩/৩৭, শাহরিয়ার ২/২৭) ফল: বাংলাদেশ অনূর্ধ্ব-১৯ দল ৩৯ রানে জয়ী",
    "date": null,
    "crawled_at": "2025-12-17 21:11:34"
}