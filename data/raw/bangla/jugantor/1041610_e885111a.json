{
    "url": "https://www.jugantor.com/country-news/1041610",
    "language": "bangla",
    "source": "jugantor",
    "title": "গৌরীপুরে বিজয় দিবসে পতাকা মিছিল",
    "body": "গৌরীপুরে যুগান্তর স্বজন সমাবেশের উদ্যোগে মহান বিজয় দিবস উপলক্ষ্যে মঙ্গলবার জাতীয় পতাকা মিছিল হয়েছে। এছাড়া শহীদদের প্রতি শ্রদ্ধা জানিয়ে বিজয়’৭১ বেদিতে স্বজনরা পুষ্পমাল্য অর্পণ, সাংস্কৃতিক অনুষ্ঠান ও আলোচনা সভার আয়োজন করেছে। অনুষ্ঠানে উপজেলা স্বজন সমাবেশের সভাপতি মো. এমদাদুল হক সভাপতিত্ব করেন। অনুষ্ঠান সঞ্চালনা করেন সম্পাদক সেলিম আল রাজ। এ সময় আরও বক্তব্য দেন ভুটিয়ারকোনা স্কুল অ্যান্ড কলেজের অধ্যক্ষ গোলাম মোহাম্মদ, গৌরীপুর ইসলামাবাদ ফাজিল মাদ্রাসার সহকারী অধ্যাপক মাহবুব আহমেদ, সহকারী শিক্ষক মো. ইয়াহিয়া, ইদ্রিস আলী, গৌরীপুর গণপাঠাগারের নির্বাহী পরিচালক আমিরুল মোমেনীন, ময়মনসিংহ উত্তর জেলা ছাত্রদলের যুগ্ম সম্পাদক জাহাঙ্গীর আলম পাপ্পু, জুলাইযোদ্ধা বাহালুল মুনশী, গৌরীপুর মহিলা পরিষদের সভাপতি নাদিরা জামান পান্না, সম্পাদক মমতাজ বেগম, প্রাথমিক বিদ্যালয় সহকারী শিক্ষক সমিতির সম্পাদক কামাল হোসেন।",
    "date": null,
    "crawled_at": "2025-12-17 20:42:04"
}