{
    "url": "https://www.jugantor.com/country-news/1041913",
    "language": "bangla",
    "source": "jugantor",
    "title": "গ্রামীণ ব্যাংক অফিসের সামনে ৪ ককটেলসদৃশ বস্তু",
    "body": "গাইবান্ধার গোবিন্দগঞ্জের কোমরপুর গ্রামীণ ব্যাংক অফিসের আশপাশে কে বা কারা ককটেল নিক্ষেপ করে সটকে পড়ে। এ নিয়ে এলাকায় আতঙ্ক ছড়িয়ে পড়লে ট্রিপল নাইনে ফোন দিয়ে ঘটনাটি পুলিশকে জানালে গোবিন্দগঞ্জ থানা পুলিশ ঘটনাস্থলে হাজির হয়। বিষয়টি বুঝতে পেরে পুলিশ র‌্যাব-১৩ রংপুরের বোম ডিসপোজাল টিমকে অবহিত করলে তারা এসে অবিস্ফোরিত ৪টি ককটেলসদৃশ বস্তু উদ্ধার করে পুলিশের জিম্মায় দেয়। গোবিন্দগঞ্জ থানার ওসি মোজাম্মেল হক জানান, মঙ্গলবার রাত সাড়ে ৯টার দিকে ৯৯৯-এ পুলিশকে জানানো হয় যে, গ্রামীণ ব্যাংক কোমরপুর শাখায় ককটেল মারা হয়েছে। খবর পেয়ে গোবিন্দগঞ্জ থানা পুলিশ ঘটনাস্থলে পৌঁছে র‌্যাব-১৩ রংপুরের বোম ডিসপোজাল টিমকে খবর দেয়। রাত ১টার দিকে রংপুর থেকে র‌্যাব-১৩ বোম ডিসপোজাল টিম ঘটনাস্থলে পৌঁছে ককটেলসদৃশ ৪টি অবিস্ফোরিত বস্তু উদ্ধার করে।",
    "date": null,
    "crawled_at": "2025-12-17 20:38:38"
}