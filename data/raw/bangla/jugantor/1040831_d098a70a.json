{
    "url": "https://www.jugantor.com/country-news/1040831",
    "language": "bangla",
    "source": "jugantor",
    "title": "টঙ্গীতে তাঁতী লীগ নেতা গ্রেফতার",
    "body": "গাজীপুরের টঙ্গী থেকে শাহিন (৫০) নামে এক তাঁতী লীগ নেতাকে গ্রেফতার করেছে গাজীপুর মহানগর গোয়েন্দা (ডিবি) পুলিশ। তিনি গাজীপুর মহানগর তাঁতী লীগের সাংগঠনিক সম্পাদক। শনিবার দিবাগত রাতে টঙ্গীর মধুমিতা এলাকা থেকে তাকে গ্রেফতার করা হয়। গ্রেফতারকৃত শাহিন ভোলা জেলার লালমোহন থানার চরটিটিয়া গ্রামের মৃত মজিবুল হকের ছেলে। তিনি টঙ্গীর আরিচপুর শেরেবাংলা রোড এলাকায় ভাড়া বাসায় বসবাস করতেন। গাজীপুর মহানগর গোয়েন্দা (ডিবি) বিভাগের দক্ষিণ জোনের উপপুলিশ কমিশনার অশোক কুমার পাল বিষয়টি নিশ্চিত করে বলেন, গোপন সংবাদের ভিত্তিতে মহানগর গোয়েন্দা পুলিশ (ডিবি) মধুমিতা এলাকা থেকে শাহিনকে গ্রেফতার করেছে। তাকে টঙ্গী পূর্ব থানার একটি নাশকতার মামলায় গ্রেফতার দেখিয়ে আদালতে প্রেরণ করা হয়েছে।",
    "date": null,
    "crawled_at": "2025-12-17 20:59:25"
}