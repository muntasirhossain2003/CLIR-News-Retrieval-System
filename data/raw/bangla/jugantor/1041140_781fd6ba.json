{
    "url": "https://www.jugantor.com/economics/1041140",
    "language": "bangla",
    "source": "jugantor",
    "title": "১৫ ডিসেম্বর: ২২ ক্যারেট স্বর্ণের ভরি কত?",
    "body": "দেশীয় বাজারে আবারও স্বর্ণের দাম বাড়ানো হয়েছে। ভরি প্রতি সর্বোচ্চ ৩ হাজার ৪৫২ টাকা পর্যন্ত দাম বৃদ্ধি পেয়েছে। এতে ভালো মানের ২২ ক্যারেট স্বর্ণের নতুন দাম নির্ধারণ করা হয়েছে ভরি প্রতি ২ লাখ ১৫ হাজার ৫৯৭ টাকা। বাংলাদেশ জুয়েলার্স অ্যাসোসিয়েশন (বাজুস) শনিবার এক বিজ্ঞপ্তিতে জানিয়েছিল, রোববার (১৪ ডিসেম্বর) থেকে নতুন দাম কার্যকর করা হবে। স্থানীয় বাজারে তেজাবি স্বর্ণের দাম বৃদ্ধি ও বৈশ্বিক বাজারের সঙ্গে সমন্বয়ের কারণেই এ সিদ্ধান্ত নেওয়া হয়েছে বলে জানানো হয়। নতুন মূল্য তালিকা অনুযায়ী, ২২ ক্যারেটের এক ভরি স্বর্ণের দাম নির্ধারণ করা হয়েছে ২ লাখ ১৫ হাজার ৫৯৭ টাকা। বাজুস জানায়, নতুন মূল্য তালিকা রোববার (১৪ ডিসেম্বর) থেকে কার্যকর হয়েছে এবং সোমবার (১৫ ডিসেম্বর) দিনভর একই দামে দেশের বাজারে সোনা বিক্রি হচ্ছে।   সোনার নতুন দাম (প্রতি ভরি)— ২২ ক্যারেট: ২ লাখ ১৫ হাজার ৫৯৭ টাকা, ২১ ক্যারেট: ২ লাখ ৫ হাজার ৮০০ টাকা, ১৮ ক্যারেট: ১ লাখ ৭৬ হাজার ৩৯৫ টাকা, সনাতন পদ্ধতি: ১ লাখ ৪৬ হাজার ৮৩৮ টাকা। বিজ্ঞপ্তিতে উল্লেখ করা হয়েছে, সোনার নির্ধারিত বিক্রয়মূল্যের সঙ্গে সরকার আরোপিত ৫ শতাংশ ভ্যাট এবং বাজুস নির্ধারিত ন্যূনতম ৬ শতাংশ মজুরি যোগ হবে। তবে গয়নার নকশা ও মানের ভিন্নতার কারণে মজুরির হার কমবেশি হতে পারে। অন্যদিকে, দেশের বাজারে রুপার দামে কোনো পরিবর্তন হয়নি। বর্তমানে রুপার মূল্য নির্ধারণ করা হয়েছে—২২ ক্যারেট ভরি প্রতি ৪ হাজার ২৪৬ টাকা, ২১ ক্যারেট ৪ হাজার ৪৭ টাকা, ১৮ ক্যারেট ৩ হাজার ৪৭৬ টাকা এবং সনাতন পদ্ধতিতে ভরি প্রতি ২ হাজার ৬০১ টাকা।",
    "date": null,
    "crawled_at": "2025-12-17 21:05:56"
}