{
    "url": "https://www.jugantor.com/country-news/1040844",
    "language": "bangla",
    "source": "jugantor",
    "title": "ফরিদপুরে শহীদ বুদ্ধিজীবী দিবসে শহীদদের গণকবরের শ্রদ্ধা",
    "body": "শহীদ বুদ্ধিজীবী দিবস উপলক্ষে শহীদদের গণকবরে শ্রদ্ধা নিবেদন করা হয়েছে। রোববার সকাল ৯টায় জেলা প্রশাসনের উদ্যোগে ফরিদপুর স্টেডিয়ামসংলগ্ন শহীদদের গণকবরে ফুলেল শ্রদ্ধা নিবেদন করা হয়। জেলা প্রশাসক মোহাম্মদ কামরুল হাসান মোল্লার সভাপতিত্বে এ সময় উপস্থিত ছিলেন- অতিরিক্ত জেলা প্রশাসক মো. সোহরাব হোসেন, অতিরিক্ত জেলা প্রশাসক মিন্টু বিশ্বাস, অতিরিক্ত পুলিশ সুপার (প্রশাসন ও অর্থ) মো. শামছুল আজম, সহকারী কমিশনার ও এক্সিকিউটিভ ম্যাজিস্ট্রেট মো. তন্ময় ইসলাম, জেলা পরিষদের প্রধান নির্বাহী কর্মকর্তা মো. বাকাহীদ হোসেন, বীর মুক্তিযোদ্ধা আব্দুস সালাম লাল, বীর মুক্তিযোদ্ধা নজরুল ইসলাম, হাফেজ মাওলানা আবুল কালাম আজাদ, জেলা শিক্ষা অফিসার বিষ্ণুপদ ঘোষালসহ প্রমুখ।  শ্রদ্ধা নিবেদনের শুরুতে এক মিনিট দাঁড়িয়ে নীরবতা পালন করা হয়। পরে শহীদ বুদ্ধিজীবীদের আত্মার মাগফিরাত কামনা করে দোয়া করা হয় এবং তাদের কবরে ফুলেল শ্রদ্ধা নিবেদন করা হয়। জেলা প্রশাসনের পক্ষ থেকে শ্রদ্ধা নিবেদন ছাড়াও জেলা পুলিশ সুপার, জেলা পরিষদ, বীর মুক্তিযোদ্ধাদের সংগঠন, সিভিল সার্জনের কার্যালয়, মাদকদ্রব্য নিয়ন্ত্রণ অধিদপ্তর, ফরিদপুর সরকারি রাজেন্দ্র কলেজ, ফরিদপুর সম্মিলিত সাংস্কৃতিক জোটসহ বিভিন্ন প্রতিষ্ঠান ও সংগঠনের পক্ষ থেকে ফুলেল শ্রদ্ধা নিবেদন করা হয়।",
    "date": null,
    "crawled_at": "2025-12-17 20:59:39"
}