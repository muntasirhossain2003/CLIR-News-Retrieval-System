{
    "url": "https://www.banglatribune.com/entertainment/925723/%E0%A6%86%E0%A6%AC%E0%A6%BE%E0%A6%B0-%E0%A6%B6%E0%A7%81%E0%A6%9F%E0%A6%BF%E0%A6%82-%E0%A6%AB%E0%A7%8D%E0%A6%B2%E0%A7%8B%E0%A6%B0%E0%A7%87-%E2%80%98%E0%A6%A5%E0%A7%8D%E0%A6%B0%E0%A6%BF-%E0%A6%87%E0%A6%A1%E0%A6%BF%E0%A7%9F%E0%A6%9F%E0%A6%B8%E2%80%99",
    "language": "bangla",
    "source": "bangla_tribune",
    "title": "আবার শুটিং ফ্লোরে ‘থ্রি ইডিয়টস’",
    "body": "রাজকুমার হিরানি পরিচালিত বলিউড ব্লকবাস্টার ‘থ্রি ইডিয়টস’। ২০০৯ সালে মুক্তি পায় এটি। মাঝে ১৫ বছর পেরিয়ে গেলেও র‌্যাঞ্চো, রাজু আর ফারহানদের ‘বন্ধুত্ব’ আজও মুগ্ধ করে চলেছে।সেই সিনেমা আবার শুটিং ফ্লোরে গড়াচ্ছে, জানান নির্মাতা রাজকুমার হিরানি।পিঙ্কভিলা জানিয়েছে, কাস্টিংয়ে কোনও পরিবর্তন হচ্ছে না। এবারও জুটি বাঁধছেন আমির খান ও কারিনা কাপুর। দুই বন্ধু রাজু রস্তোগি আর ফারহানের ভূমিকায় যথারীতি থাকছেন শারমান জোশি এবং আর মাধবন। প্রযোজনা সংস্থা সূত্রে জানা যায়, দ্বিতীয় কিস্তির চিত্রনাট্যের কাজ চূড়ান্ত পর্যায়ে। সব ঠিক থাকলে ২০২৬ সালের মাঝামাঝি সময়ে সিক্যুয়েলের শুটিং শুরু হবে।১৫ বছর আগে নিজের বিয়ের আসর থেকে পালিয়ে গিয়ে র‌্যাঞ্চোর (আমির) সঙ্গে সাতপাকে বাঁধা পড়েছিল পিয়া শাস্ত্রবুদ্ধি (কারিনা কাপুর)। সিক্যুয়েলের গল্প কি সেখান থেকেই শুরু হচ্ছে? জানা যায়, সেটির উত্তর সরাসরি না মিললেও চমক রাখছেন নির্মাতা। সিক্যুয়েলে নতুন অ্যাডভেঞ্চারের মুখোমুখি দাঁড় করাবেন ব়্যাঞ্চো, রাজু আর ফারহানকে।সূত্রের ভাষ্য, ‘থ্রি ইডিয়টস’ সিক্যুয়েলকে গুরুত্ব দিয়ে এরিমধ্যে আমির খানের সঙ্গে দাদাসাহেব ফালকের বায়োপিকের কাজ স্থগিত রেখেছেন রাজকুমার হিরানি। তার মতে, আগে ‘থ্রি ইডিয়টস’ সিক্যুয়েল, পরে দাদাসাহেব।",
    "date": null,
    "crawled_at": "2025-12-17 20:21:56"
}