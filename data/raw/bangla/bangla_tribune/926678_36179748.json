{
    "url": "https://www.banglatribune.com/politics/other-politics/926678/%E0%A6%8F%E0%A6%A8%E0%A6%B8%E0%A6%BF%E0%A6%AA%E0%A6%BF%E0%A6%B0-%E0%A6%86%E0%A6%97%E0%A7%8D%E0%A6%B0%E0%A6%BE%E0%A6%B8%E0%A6%A8%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE%E0%A7%9F-%E0%A6%A8%E0%A7%87%E0%A6%A4%E0%A6%BE%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%A6%E0%A7%87%E0%A6%B0-%E0%A6%A2%E0%A6%B2",
    "language": "bangla",
    "source": "bangla_tribune",
    "title": "এনসিপির আগ্রাসনবিরোধী যাত্রায় নেতাকর্মীদের ঢল",
    "body": "মহান বিজয় দিবস উপলক্ষে এনসিপির উদ্যোগে রাজধানীতে ‘আগ্রাসন বিরোধী’ যাত্রায় নেতাকর্মীদের ঢল নেমেছে।মঙ্গলবার (১৬ ডিসেম্বর) বিকাল ৪টায় রাজধানীর বাংলামোটর এলাকা থেকে শুরু হয়ে কাটাবন মোড়, নীলক্ষেত মোড় ও পলাশীর মোড় হয়ে শহীদ মিনারে গিয়ে শেষ হবে।ব্যতিক্রমী এ কর্মসূচিতে এনসিপির আহ্বায়ক নাহিদ ইসলাম, সদস্য সচিব আখতার হোসেন, মুখ্য সমন্বয়ক নাসীরুদ্দীন পাটওয়ারী, সিনিয়র যুগ্ম সদস্য সচিব ডা. তাসনিম জারা ও দক্ষিণাঞ্চলের মুখ্য সংগঠক হাসনাত আব্দুল্লাহসহ কেন্দ্রীয় নেতারা অংশগ্রহণ করেন।আগ্রাসনবিরোধী যাত্রায় রাজধানীর প্রতিটি থানা থেকে নেতাকর্মীরা অংশগ্রহণ করেন। এ সময় তারা বিজয় দিবসের শুভেচ্ছা সম্বলিত বিভিন্ন ব্যানার ও ফেস্টুন প্রদর্শন করেন।এ সময় গণভোটে হ্যাঁ বলি, সংস্কারের সাথে চলি’, ‘মুক্তির মূল সনদ গণভোট-গণভোট’, ‘এক হাদির কিছু হলে- জ্বলবে আগুন ঘরে ঘরে’ এবং মুক্তিযুদ্ধের পক্ষে নানা স্লোগান দেন।",
    "date": null,
    "crawled_at": "2025-12-18 06:36:10"
}