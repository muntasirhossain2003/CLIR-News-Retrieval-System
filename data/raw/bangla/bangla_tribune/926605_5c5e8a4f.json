{
    "url": "https://www.banglatribune.com/others/926605/%E0%A6%B6%E0%A6%BE%E0%A6%B9%E0%A6%9C%E0%A6%BE%E0%A6%B2%E0%A6%BE%E0%A6%B2%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A7%9F-%E0%A7%A9-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7-%E0%A6%AA%E0%A6%A3%E0%A7%8D%E0%A6%AF",
    "language": "bangla",
    "source": "bangla_tribune",
    "title": "শাহজালালে প্রায় ৩ কোটি টাকার আমদানি নিষিদ্ধ পণ্য জব্দ",
    "body": "রাজধানীর হযরত শাহজালাল আন্তর্জাতিক বিমানবন্দরের আমদানি কার্গোতে প্রায় ৩ কোটি টাকার আমদানি নিষিদ্ধ পণ্য জব্দ করা হয়েছে। গত ১৪ ডিসেম্বর রাতে এভিয়েশন সিকিউরিটি (এভসেক) ও কাস্টমস কর্তৃপক্ষের যৌথ অভিযানে এসব নিষিদ্ধ পণ্য জব্দ করা হয়।বেবিচকের মুখপাত্র কাওছার মাহমুদ সোমবার (১৫ ডিসেম্বর) গণমাধ্যমকে বিষয়টি নিশ্চিত করেন।তিনি জানান, বিমানবন্দর গোয়েন্দা সংস্থার তথ্যের ভিত্তিতে ১৪ ডিসেম্বর রোববার দুবাই থেকে আগত সলিট এয়ারের কার্গো বিমানে আমদানিকৃত দুইটি শিপমেন্ট পরীক্ষা করে ২৮৭৮ কেজি নিষিদ্ধ ক্রিম, বিভিন্ন প্রকার গার্মেন্টস পণ্য ও ইলেকট্রনিক্স এক্সেসরিজ উদ্ধার করা হয়েছে। উদ্ধারকৃত এসব পণ্যের আনুমানিক বাজার মূল্য ২ কোটি ৮৪ লাখ ৯২ হাজার ২০০ টাকা।তিনি আরও জানান, জব্দকৃত পণ্যের বিরুদ্ধে কাস্টমস কর্তৃপক্ষ প্রয়োজনীয় আইনানুগ ব্যবস্থা গ্রহণের প্রক্রিয়াধীন রয়েছে।",
    "date": null,
    "crawled_at": "2025-12-18 06:34:57"
}