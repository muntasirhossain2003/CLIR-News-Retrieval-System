{
    "url": "https://www.banglatribune.com/country/khulna/926623/%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8%E0%A7%87-%E0%A6%AC%E0%A7%87%E0%A6%A8%E0%A6%BE%E0%A6%AA%E0%A7%8B%E0%A6%B2-%E0%A6%AA%E0%A7%87%E0%A6%9F%E0%A7%8D%E0%A6%B0%E0%A6%BE%E0%A6%AA%E0%A7%8B%E0%A6%B2-%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87-%E0%A6%86%E0%A6%AE%E0%A6%A6%E0%A6%BE%E0%A6%A8%E0%A6%BF-%E0%A6%B0%E0%A6%AB%E0%A6%A4%E0%A6%BE%E0%A6%A8%E0%A6%BF",
    "language": "bangla",
    "source": "bangla_tribune",
    "title": "বিজয় দিবসে বেনাপোল-পেট্রাপোল বন্দরে আমদানি-রফতানি বন্ধ",
    "body": "মহান বিজয় দিবস উপলক্ষে বেনাপোল-পেট্রাপোল বন্দর দিয়ে দুই দেশের মধ্যে আমদানি-রফতানি কার্যক্রম বন্ধ আছে। সেই সঙ্গে বন্ধ আছে বেনাপোল কাস্টমস হাউস ও বন্দরের সব কার্যক্রম। তবে এ সময়ের মধ্যে দুই দেশের মধ্যে পাসপোর্টধারী যাত্রীদের যাতায়াত স্বাভাবিক রয়েছে।মঙ্গলবার (১৬ ডিসেম্বর) সকালে বেনাপোল বন্দরের উপপরিচালক রাশেদুল সজিব নাজির বলেন, ১৬ ডিসেম্বর মহান বিজয় দিবস উপলক্ষে সরকারি ছুটি থাকায় বেনাপোল-পেট্রাপোল বন্দর দিয়ে পণ্য আমদানি-রফতানি বন্ধ থাকবে। সেই সঙ্গে বন্ধ থাকবে বন্দর ও কাস্টমসের সকল কার্যক্রম। বুধবার (১৭ ডিসেম্বর) সকাল থেকে পুনরায় আমদানি-রফতানি কার্যক্রম শুরু হবে।বেনাপোল চেকপোস্ট ইমিগ্রেশন পুলিশের ওসি এস এম সাখাওয়াত হোসেন জানান, বিজয় দিবসের ছুটিতে দুই দেশের মধ্যে আমদানি-রফতানি বাণিজ্য বন্ধ থাকলেও পাসপোর্টধারী যাত্রীদের যাতায়াত স্বাভাবিক থাকবে।",
    "date": null,
    "crawled_at": "2025-12-16 13:31:33"
}