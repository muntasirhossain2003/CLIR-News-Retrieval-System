{
    "url": "https://www.banglatribune.com/country/926863/%E0%A6%89%E0%A6%AA%E0%A6%9C%E0%A7%87%E0%A6%B2%E0%A6%BE-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%B8%E0%A6%BE%E0%A6%A7%E0%A6%BE%E0%A6%B0%E0%A6%A3-%E0%A6%B8%E0%A6%AE%E0%A7%8D%E0%A6%AA%E0%A6%BE%E0%A6%A6%E0%A6%95-%E0%A6%86%E0%A6%9F%E0%A6%95",
    "language": "bangla",
    "source": "bangla_tribune",
    "title": "উপজেলা আওয়ামী লীগের সাধারণ সম্পাদক গ্রেফতার",
    "body": "যশোরের চৌগাছা উপজেলা আওয়ামী লীগের সাধারণ সম্পাদক ও ফুলসারা ইউনিয়ন পরিষদের সাবেক চেয়ারম্যান মেহেদি মাসুদ চৌধুরীকে গ্রেফতার করেছে ডিবি পুলিশ। বুধবার সন্ধায় চৌগাছার নিজ এলাকা থেকে তাকে আটক করা হয়েছে।মেহেদির বিরুদ্ধে নাশকতাসহ একাধিক মামলায় গ্রেফতারি পরোয়ানা রয়েছে বলে জানিয়েছেন ডিবি পুলিশের ওসি মোহাম্মদ আলী। তিনি বলেন, ‘মেহেদি মাসুদ পুলিশ হেফাজতে রয়েছে। তার বিরুদ্ধে জেলা বিএনপির কার্যালয়ে ভাঙচুর ও অগ্নিসংযোগের সম্পৃক্ততা রয়েছে। বৃহস্পতিবার সেই মামলায় আটক দেখিয়ে আদালতে সোপর্দ করা হবে।’পুলিশ জানায়, বৈষম্যবিরোধী ছাত্র আন্দোলন চলাকালে অস্ত্রের মহড়ায় মেহেদি উপজেলার রাজপথ দখলে নিয়ে আন্দোলন দমনের সর্বাত্মাক চেষ্টা করেন। তার নির্দেশেই ছাত্রলীগের নেতাকর্মীরা ছাত্রশিবির ও ছাত্রদলের নেতাকর্মীদের বাড়িতে বাড়িতে গিয়ে হুমকি দিতেন। এ ছাড়াও তিনি যশোর জেলা বিএনপি অফিসে ভাঙচুর ও অগ্নিসংযোগ ঘটনার আসামি। অপারেশন ডেভিল হান্ট অভিযান-২-এর অংশ হিসেবে মেহেদি মাসুদকে গ্রেফতার করা হয়েছে।এ ছাড়া ডেভিল হান্টের প্রথম পর্বের অভিযানে চলতি বছরের ২৮ এপ্রিল ডিবি পুলিশ ফুলসারা ইউনিয়ন পরিষদের সামনে থেকে তাকে আটক করে। সেই মামলায় সম্প্রতি জামিন পেয়েছিলেন।",
    "date": null,
    "crawled_at": "2025-12-18 06:32:54"
}