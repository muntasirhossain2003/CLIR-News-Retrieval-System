{
    "url": "https://www.banglatribune.com/entertainment/926666/%E0%A6%95%E0%A6%A3%E0%A6%BE%E0%A6%B0-%E0%A6%97%E0%A6%BE%E0%A6%A8%E0%A7%87-%E0%A6%A8%E0%A7%8B%E0%A6%B0%E0%A6%BE%E0%A6%B0-%E0%A6%A8%E0%A6%BE%E0%A6%9A",
    "language": "bangla",
    "source": "bangla_tribune",
    "title": "কণার গানে নোরার নাচ!",
    "body": "বলাই বাহুল্য নোরা ফাতেহি শুধু বলিউডেই নয়, বৈশ্বিকভাবেও বেশ নাম কামিয়েছেন। আর বাংলাদেশে তো তার ফ্যান-ফলোয়ারের উপচেপড়া ভিড়! ফলে তার যে কোনও কাজে বাড়তি নজর থাকে সবার।বিশেষ খবর এই, প্রথমবার বাংলাদেশের কোনও শিল্পীর গানের সঙ্গে নাচলেন নোরা ফাতেহি। আর সেই শিল্পী হলেন দেশের অন্যতম সফল সুকণ্ঠী দিলশাদ নাহার কণা। কিছুদিন আগেই প্রকাশ হয়েছে তার নতুন গানচিত্র ‘মেহেন্দি’। গানটি সুর ও সংগীত করেছেন সঞ্জয়, আর কণার সঙ্গে গানটি গেয়েছেন নিশ।তাল মিলিয়ে এবার সেই গানের সঙ্গে নাচলেন নোরা ফাতেহি। হালকা মেজাজে নাচতে দেখা যায় নোরাকে এবং তাকে সঙ্গ দেন সংগীতপরিচালক সঞ্জয়!নোরা ফাতেহির নাচের ভিডিওটি সঞ্জয় ইনস্টাগ্রামে পোস্ট করে ক্যাপশনে লিখেছেন, ‘ওর হাতে মেহেন্দি’!ভিডিওটি পোস্ট হওয়ার ২০ ঘণ্টার মধ্যে ইনস্টাগ্রামে পেয়েছে ১০ হাজারের বেশি রিঅ্যাক্ট। নোরা নিজেও মন্তব্যের ঘরে ভালোবাসার ইমোজি দিয়েছেন সঞ্জয়কে।ভিডিও দেখে মন্তব্যের ঘরে অনেকে লিখেছেন, ‘নোরাকে বাংলা গানে নাচতে দেখাটা সত্যিই দারুণ।’বলা দরকার, ৫ ডিসেম্বর প্রকাশিত ‘মেহেন্দি’ গানচিত্রটি এই প্রতিবেদন লেখা পর্যন্ত ৪৫ লাখের বেশি ভিউ পেয়েছে।",
    "date": null,
    "crawled_at": "2025-12-17 20:22:22"
}