{
    "url": "https://www.banglatribune.com/politics/other-politics/926656/%E0%A6%A8%E0%A6%A4%E0%A7%81%E0%A6%A8-%E0%A6%95%E0%A6%B0%E0%A7%87-%E0%A6%AE%E0%A6%BE%E0%A6%AB%E0%A6%BF%E0%A7%9F%E0%A6%BE%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B7%E0%A7%8D%E0%A6%A0%E0%A6%BE-%E0%A6%95%E0%A6%B0%E0%A6%A4%E0%A7%87-%E0%A6%A6%E0%A7%87%E0%A6%93%E0%A7%9F%E0%A6%BE-%E0%A6%AF%E0%A6%BE%E0%A6%AC%E0%A7%87",
    "language": "bangla",
    "source": "bangla_tribune",
    "title": "নতুন করে মাফিয়াতন্ত্র প্রতিষ্ঠা করতে দেওয়া যাবে না: বাংলাদেশ ন্যাপ",
    "body": "বাংলাদেশ ন্যাশনাল আওয়ামী পার্টির (বাংলাদেশ ন্যাপ) যুগ্ম মহাসচিব মিতা রহমান বলেছেন, স্বাধীন বাংলাদেশে মাফিয়াতন্ত্রের পতন হয়েছে।তাই নতুন করে কাউকে মাফিয়াতন্ত্র প্রতিষ্ঠা করতে দেওয়া যাবে না। সব ধরনের ষড়যন্ত্র নস্যাৎ করে গণতন্ত্রের পথে এগিয়ে যেতে হবে।গণতন্ত্রের পথে বাধা সৃষ্টিকারীদের ঐক্যবদ্ধভাবে প্রতিরোধ করতে।মঙ্গলবার (১৬ ডিসেম্বর) সকালে মহান বিজয় দিবস উপলক্ষে সাভারে জাতীয় স্মৃতি সৌধে মুক্তিযুদ্ধের শহীদদের প্রতি বাংলাদেশ ন্যাপের শ্রদ্ধা নিবেদন শেষে তিনি এসব কথা বলেন।মিতা রহমান বলেন, একাত্তরের ১৬ ডিসেম্বর সালের ৫ আগস্ট ফ্যাসিবাদের বিরুদ্ধে বিজয়ী হয়েছি। এবার দেশবিরোধী ষড়যন্ত্রকারীদের বিরুদ্ধে বিজয়ী হতে হবে।তিনি বলেন, বর্তমান প্রেক্ষাপটে জাতি একটি কঠিন সময় অতিক্রম করছে। দেশে বিশৃঙ্খলা সৃষ্টি করে ঘোলা পানিতে মাছ শিকারের লক্ষ্যে দেশি-বিদেশি নানা এজেন্ট ও চক্র সক্রিয়ভাবে কাজ করছে। চলমান সংকট মোকাবিলায় জাতীয় ঐক্য গড়ে তোলার বিকল্প নেই।তিনি প্রতিহিংসা মুক্ত ও শান্তিপূর্ণ রাজনীতি প্রতিষ্ঠার লক্ষ্যে জেবেল রহমান গানি ও গোলাম মোস্তফা ভুইয়ার নেতৃত্বে বাংলাদেশ ন্যাপকে শক্তিশালী করার আহ্বান জানান।এ সময় আরও উপস্থিত ছিলেন— বাংলাদেশ ন্যাপ কৃষি ও পল্লী উন্নয়ন সম্পাদক এ এফ এম শরিফুল আলম, সদস্য মো. লিমন মাহমুদ, মো. সাজ্জাদুল ইসলাম, মো. ইব্ররাহিম, মো. সাকিল আহমেদ, স্বপ্না বেগম প্রমুখ।",
    "date": null,
    "crawled_at": "2025-12-18 06:36:04"
}