{
    "url": "https://www.banglatribune.com/others/926792/%E0%A6%97%E0%A7%81%E0%A6%AE-%E0%A6%95%E0%A6%B0%E0%A7%87-%E0%A7%A7%E0%A7%A6%E0%A7%A6-%E0%A6%9C%E0%A6%A8%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%9C%E0%A6%BF%E0%A7%9F%E0%A6%BE%E0%A6%89%E0%A6%B2%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97",
    "language": "bangla",
    "source": "bangla_tribune",
    "title": "গুম করে ১০০ জনকে হত্যা: জিয়াউলের বিরুদ্ধে অভিযোগ আমলে নিলেন ট্রাইব্যুনাল",
    "body": "আওয়ামী লীগের দীর্ঘ শাসনামলে শতাধিক গুম-খুনের ঘটনায় মানবতাবিরোধী অপরাধের মামলায় মেজর জেনারেল (অব.) জিয়াউল আহসানের বিরুদ্ধে আনুষ্ঠানিক অভিযোগ আমলে নিয়েছেন আন্তর্জাতিক অপরাধ ট্রাইব্যুনাল। একইসঙ্গে অভিযোগ গঠনের বিষয়ে শুনানির জন্য আগামী ২১ ডিসেম্বর দিন ধার্য করা হয়েছে।বুধবার (১৭ ডিসেম্বর) চেয়ারম্যান বিচারপতি মো. গোলাম মর্তূজা মজুমদারের নেতৃত্বাধীন তিন সদস্যের আন্তর্জাতিক অপরাধ ট্রাইব্যুনাল-১ এ আদেশ দেন।ট্রাইব্যুনালে আনুষ্ঠানিক অভিযোগ আমলে নেওয়ার জন্য শুনানি করেন চিফ প্রসিকিউটর মোহাম্মদ তাজুল ইসলাম।শুনানিকালে চিফ প্রসিকিউটর বলেন, ‘‘বিএনপি নেতা ইলিয়াস আলীকে গুমের পর হত্যার পরিকল্পনায় ছিলেন জিয়াউল আহসান। এছাড়া বিএনপি নেতা সালাউদ্দিন আহমেদ, চৌধুরী আলমসহ অন্যান্য গুমের বিষয়েও তিনি জড়িত রয়েছেন। এসব তদন্ত এখনও চলমান। এছাড়া শত শত মানুষকে গুমের পর হত্যা করেছেন সাবেক এই সেনা কর্মকর্তা। তার বিরুদ্ধে আরও তিন থেকে পাঁচ শতাধিক মানুষকে হত্যার তদন্ত চলছে।’’এ মামলায় জিয়াউলের বিরুদ্ধে মোট তিনটি অভিযোগ এনেছে প্রসিকিউশন। এদিন সকালে তার বিরুদ্ধে আনুষ্ঠানিক অভিযোগ দাখিল করেন প্রসিকিউটর শাইখ মাহদী।",
    "date": null,
    "crawled_at": "2025-12-17 20:07:58"
}