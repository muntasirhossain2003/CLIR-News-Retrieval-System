{
    "url": "https://www.banglatribune.com/tech-and-gadget/921795/%E0%A6%89%E0%A6%A8%E0%A7%8D%E0%A6%A8%E0%A6%A4-%E0%A6%B8%E0%A6%82%E0%A6%B8%E0%A7%8D%E0%A6%95%E0%A6%B0%E0%A6%A3%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%AE%E0%A6%9F%E0%A7%8B%E0%A6%B0%E0%A7%8B%E0%A6%B2%E0%A6%BE%E0%A6%B0-%E0%A6%AE%E0%A6%9F%E0%A7%8B-%E0%A6%9C%E0%A6%BF-%E0%A6%8F%E0%A6%AC%E0%A6%82-%E0%A6%AE%E0%A6%9F%E0%A7%8B-%E0%A6%9C%E0%A6%BF",
    "language": "bangla",
    "source": "bangla_tribune",
    "title": "মটোরোলার মটো জি এবং মটো জি প্লে’র নতুন সংস্করণে যা থাকছে",
    "body": "স্মার্টফোনের বাজারে ধারাবাহিকভাবে শক্ত অবস্থান ধরে রেখেছে মটোরোলা। এবার প্রতিষ্ঠানটি ঘোষণা করেছে তাদের জনপ্রিয় সিরিজের নতুন দুটি মডেল—মটো জি এবং মটো জি প্লে।নতুন ফোন দু’টি মূলত আগের সংস্করণের উন্নত সংস্করণ, যেখানে কিছু প্রযুক্তিগত আপগ্রেডের পাশাপাশি আনা হয়েছে নতুন আকর্ষণীয় রঙ ও নকশা।দুটি ফোনেই রয়েছে ৬.৭ ইঞ্চির ডিসপ্লে যা ১২০ হার্টজ রিফ্রেশ রেট এবং ১,০০০ নিটস পর্যন্ত পিক ব্রাইটনেস সমর্থন করে।ক্যামেরা ও ব্যাটারি‘মটো জি’ মডেলে রয়েছে ৫০ মেগাপিক্সেল মূল ক্যামেরা ও ৩২ মেগাপিক্সেল ফ্রন্ট ক্যামেরা, আর ‘মটো জি প্লে’ মডেলে থাকবে ৩২ মেগাপিক্সেল রিয়ার ক্যামেরা এবং ৮ মেগাপিক্সেল ফ্রন্ট ক্যামেরা। উভয় ফোনেই ব্যবহার করা হয়েছে কোয়াড পিক্সেল প্রযুক্তি, যা কম আলোতেও পুরো ছবি ধারণে সহায়তা করবে।ব্যাটারি ক্ষেত্রে উভয় ফোনেই থাকবে ৫,২০০ মিলি-অ্যাম্পিয়ার ক্ষমতার ব্যাটারি। মটো জি সমর্থন করবে ৩০ ওয়াট ফাস্ট চার্জিং, আর মটো জি প্লে-এ থাকবে ১৮ ওয়াট চার্জিং সাপোর্ট।নকশা ও টেকসই মানদুটি মডেলেই ব্যবহার করা হয়েছে গরিলা গ্লাস ৩ এবং আইপি৫২ ওয়াটার রেজিস্ট্যান্স রেটিং, যা পানি ও ধুলাবালি থেকে কিছুটা সুরক্ষা দেবে।ডিজাইন দিক থেকেও এসেছে বড় পরিবর্তন— প্যানটোন অনুমোদিত রঙে লেদার ফিনিশ ডিজাইন। মটো জি পাওয়া যাবে ধূসর ও বেগুনি রঙে, আর মটো জি প্লে আসছে নীল রঙে।মূল্যমটো জি : দাম শুরু ২০০ মার্কিন ডলার, বিক্রি শুরু হবে ১১ ডিসেম্বর থেকে মটোরোলা’র অফিসিয়াল ওয়েবসাইটে, আর ১৫ জানুয়ারি থেকে পাওয়া যাবে অ্যামাজন ও বেস্ট বাই-এ।মটো জি প্লে: দাম ১৭০ মার্কিন ডলার, অনলাইনে পাওয়া যাবে ১৩ নভেম্বর থেকে মটোরোলা, অ্যামাজন ও বেস্ট বাই-এ।সূত্র: এনগেজেট",
    "date": null,
    "crawled_at": "2025-12-18 06:38:12"
}