{
    "url": "https://www.banglatribune.com/business/news/926523/%E0%A6%AC%E0%A6%BE%E0%A6%9C%E0%A7%81%E0%A6%B8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%89%E0%A6%AA%E0%A6%A6%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%B8%E0%A6%BE%E0%A7%9F%E0%A7%87%E0%A6%AE-%E0%A6%B8%E0%A7%8B%E0%A6%AC%E0%A6%B9%E0%A6%BE%E0%A6%A8-%E0%A6%93",
    "language": "bangla",
    "source": "bangla_tribune",
    "title": "বাজুসের প্রধান উপদেষ্টা সায়েম সোবহান ও প্রেসিডেন্টে এনামুল হক",
    "body": "দেশের ঐতিহ্যবাহী বাণিজ্য সংগঠন বাংলাদেশ জুয়েলার্স অ্যাসোসিয়েশনের (বাজুস) প্রধান উপদেষ্টা হিসেবে দায়িত্ব পেয়েছেন সংগঠনটির সদ্য বিদায়ী সভাপতি ও আনভীর বসুন্ধরা গ্রুপের চেয়ারম্যান সায়েম সোবহান আনভীর। পাশাপাশি দ্বিতীয়বারের মতো বাজুসের প্রেসিডেন্ট হিসেবে দায়িত্ব গ্রহণ করেছেন ডায়মন্ড অ্যান্ড ডিভাসের কর্ণধার এনামুল হক খান দোলন।সোমবার (১৫ ডিসেম্বর) রাজধানীর ইস্কাটনে বাজুস কার্যালয়ে সংগঠনের নব-নির্বাচিত পরিচালনা পর্ষদের দায়িত্ব হস্তান্তর অনুষ্ঠিত হয়। দায়িত্ব হস্তান্তর শেষে নব-নির্বাচিত পরিচালনা পর্ষদের প্রথম সভা অনুষ্ঠিত হয়। এই সভায় সবার সর্বসম্মত সিদ্ধান্তে সায়েম সোবহান আনভীরকে প্রধান উপদেষ্টা ও সংগঠনের সব সাবেক সভাপতিদেরকে উপদেষ্টা পর্ষদের সদস্য হিসেবে মনোনীত করা হয়।সভায় বক্তব্য রাখেন বাজুসের সিনিয়র ভাইস-প্রেসিডেন্ট রনজিত ঘোষ, ভাইস- প্রেসিডেন্ট ইকবাল হোসেন চৌধুরী জুয়েল, আজাদ আহমেদ ও অভি রায় প্রমুখ।",
    "date": null,
    "crawled_at": "2025-12-16 13:43:37"
}