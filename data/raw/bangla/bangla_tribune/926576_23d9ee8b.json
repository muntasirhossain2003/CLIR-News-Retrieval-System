{
    "url": "https://www.banglatribune.com/others/926576/%E0%A6%8F%E0%A6%A8%E0%A6%87%E0%A6%86%E0%A6%87%E0%A6%86%E0%A6%B0-%E0%A6%9A%E0%A6%BE%E0%A6%B2%E0%A7%81-%E0%A6%A8%E0%A6%BF%E0%A6%AF%E0%A6%BC%E0%A7%87-%E0%A6%AC%E0%A6%BF%E0%A6%9F%E0%A6%BF%E0%A6%86%E0%A6%B0%E0%A6%B8%E0%A6%BF%E2%80%99%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4",
    "language": "bangla",
    "source": "bangla_tribune",
    "title": "এনইআইআর চালু নিয়ে বিটিআরসি’র নতুন সিদ্ধান্ত",
    "body": "ন্যাশনাল ইকুইপমেন্ট আইডেন্টিটি রেজিস্টার (এনইআইআর) সিস্টেম চালুর তারিখ ১৬ ডিসেম্বরের পরিবর্তে আগামী ১ জানুয়ারি নির্ধারণ করেছে নিয়ন্ত্রক সংস্থা বাংলাদেশ টেলিযোগাযোগ নিয়ন্ত্রণ কমিশন (বিটিআরসি)।সোমবার (১৫ ডিসেম্বর) এক বিজ্ঞপ্তিতে এ তথ্য জানিয়েছে বিটিআরসি।বিজ্ঞপ্তিতে বলা হয়, এনইআইআর সিস্টেম চালুর প্রেক্ষাপটে দেশের সব মোবাইল ফোন ব্যবসায়ীদের আগে আমদানি করা মোবাইল হ্যান্ডসেটগুলোর মধ্যে অবিক্রিত বা স্থিত সব মোবাইল হ্যান্ডসেটগুলোর আইএমইআই ও সংশ্লিষ্ট তথ্য এনইআইআর সিস্টেমে অন্তর্ভুক্ত করার জন্য ১৫ ডিসেম্বর পর্যন্ত সময় দেওয়া হয়েছিল। তবে লক্ষ করা যাচ্ছে, অনেক মোবাইল হ্যান্ডসেট ব্যবসায়ী এখন পর্যন্ত তাদের অবিক্রিত/স্থিত মোবাইল হ্যান্ডসেটগুলো তথ্য কমিশনে দাখিল করতে পারেনি।এতে বলা হয়, যেসব মোবাইল হ্যান্ডসেট ব্যবসায়ী এখনও তাদের অবিক্রিত/স্থিত মোবাইল হ্যান্ডসেটগুলোর তথ্য দাখিল করতে পারেননি, তাদের সুবিধার্থে আগামী ১৬ ডিসেম্বরের পরিবর্তে আগামী ২০২৬ সালের ১ জানুয়ারিতে এনইআইআর সিস্টেম চালুর বিষয়ে সিদ্ধান্ত নেওয়া হয়েছে।বিজ্ঞপ্তিতে আরও বলা হয়, অবিক্রিত/স্থিত মোবাইল হ্যান্ডসেটগুলো নেটওয়ার্কে আত্তীকরণের সুবিধার্থে তথ্য দাখিলের সময়সীমা আগামী ৩১ ডিসেম্বর পর্যন্ত বাড়ানো হয়েছে। এ পরিস্থিতিতে উল্লেখিত হ্যান্ডসেটগুলো আইএমআই ও সংশ্লিষ্ট তথ্য এনইআইআর সিস্টেমে অন্তর্ভুক্ত করার জন্য আগামী ৩১ ডিসেম্বরের মধ্যে neir@btrc.gov.bd ই-মেইল ঠিকানায় নির্ধারিত মাইক্রোসফট এক্সেল ফরম্যাট অনুযায়ী তথ্য দেওয়ার জন্য সংশ্লিষ্ট সব মোবাইল ফোন ব্যবসায়ীদের অনুরোধ জানানো হচ্ছে।",
    "date": null,
    "crawled_at": "2025-12-16 13:38:39"
}