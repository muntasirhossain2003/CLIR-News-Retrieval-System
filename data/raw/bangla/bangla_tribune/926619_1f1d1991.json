{
    "url": "https://www.banglatribune.com/national/926619/%E0%A7%A9%E0%A7%A7-%E0%A6%AC%E0%A6%BE%E0%A6%B0-%E0%A6%A4%E0%A7%8B%E0%A6%AA%E0%A6%A7%E0%A7%8D%E0%A6%AC%E0%A6%A8%E0%A6%BF%E0%A6%A4%E0%A7%87-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A6%B6%E0%A6%B9%E0%A7%80%E0%A6%A6%E0%A6%A6%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF-%E0%A6%97%E0%A6%BE%E0%A6%A8",
    "language": "bangla",
    "source": "bangla_tribune",
    "title": "৩১ বার তোপধ্বনিতে মুক্তিযুদ্ধের শহীদদের প্রতি গান স্যালুট প্রদর্শন",
    "body": "মহান বিজয়ের ৫৪ বছর উদযাপনে সূর্যোদয়ের সঙ্গে সঙ্গে ৩১ বার তোপধ্বনিতে যথাযোগ্য সামরিক মর্যাদায় বিজয় দিবসের সূচনা হয়েছে।মঙ্গলবার (১৬ ডিসেম্বর) ভোরে রাজধানীর পুরাতন বিমান বন্দরে বাংলাদেশ সেনাবাহিনীর একটি আর্টিলারি রেজিমেন্টের ছয়টি গান থেকে এই বিশেষ গান স্যালুট প্রদর্শন করে।সশস্ত্র বাহিনীর সামরিক এই অভিবাদনে মহান মুক্তিযুদ্ধে যাদের আত্মত্যাগে আমাদের স্বাধীনতা এনে দিয়েছিল, জাতির সেই শ্রেষ্ঠ সন্তানদের স্মরণ করা হয়।তোপধ্বনির পর পরই জাতীয় কর্মসূচির অংশ হিসেবে সাভার জাতীয় স্মৃতিসৌধে পুষ্পস্তবক অর্পণের মাধ্যমে শুরু হয় জাতির শ্রেষ্ঠ সন্তানদের প্রতি শ্রদ্ধা নিবেদন পর্ব। প্রথমে রাষ্ট্রপতি এর পর প্রধান উপদেষ্টার পক্ষ থেকে পুষ্পস্তবক অর্পণ করা হয়।",
    "date": null,
    "crawled_at": "2025-12-16 12:41:21"
}