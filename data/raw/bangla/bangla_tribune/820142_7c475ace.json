{
    "url": "https://www.banglatribune.com/tech-and-gadget/tech-news/820142/%E0%A6%97%E0%A7%81%E0%A6%97%E0%A6%B2%E0%A7%87%E0%A6%B0-%E0%A6%B8%E0%A6%BE%E0%A6%B0%E0%A7%8D%E0%A6%9A%E0%A6%AC%E0%A6%BE%E0%A6%B0%E0%A7%87-%E0%A6%B8%E0%A6%B0%E0%A6%BE%E0%A6%B8%E0%A6%B0%E0%A6%BF-%E0%A6%9C%E0%A7%87%E0%A6%A8%E0%A6%BE%E0%A6%B0%E0%A7%87%E0%A6%9F-%E0%A6%95%E0%A6%B0%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%8F%E0%A6%86%E0%A6%87-%E0%A6%9B%E0%A6%AC%E0%A6%BF",
    "language": "bangla",
    "source": "bangla_tribune",
    "title": "গুগলের সার্চবারে সরাসরি জেনারেট করা যাবে এআই ছবি",
    "body": "এত দিন এআই (আর্টিফিসিয়াল ইন্টেলিজেন্স) ছবি তৈরি করার জন্য আমাদের বিশেষ কোনও সাইটে গিয়ে কমান্ড দিয়ে জেনারেট করতে হতো। সম্প্রতি গুগল ঘোষণা দিয়েছে, তাদের সার্চ জেনারেটেড এক্সপেরিয়েন্স বা এসজিইর মাধ্যমে স্ট্যান্ডার্ড সার্চবার থেকেই ছবি জেনারেট করা যাবে।সংবাদমাধ্যম এনগেজেট জানায়, এসজিই হলো ভবিষ্যৎ সার্চিংয়ে এটি গুগলের ভিশন। এখানে ওয়েব লিংকের তালিকা দেওয়ার বদলে ব্যবহারকারীর ভাষা অনুযায়ী ঠিক লিংকের বদলে সংগত উত্তর দিয়ে দেবে।সম্প্রতি এই অভিজ্ঞতারই একটি অগ্রগতি হয়েছে। এখানে জেনারেটেড টেক্সটের বদলে জেনারেটেড ইমেজ দেওয়া হচ্ছে শুধু। ব্যবহারকারী কোনও ছবির কমান্ড দিলে গুগল চারটি ছবি জেনারেট করে দেখাচ্ছে। ব্যবহারকারী তার পছন্দমতো ছবি তার ড্রাইভে বা ডিভাইসে ডাউনলোড করে নিতে পারবে।তবে এই ফিচারের কিছু সীমাবদ্ধতাও রয়েছে। ব্যবহারকারীকে গুগল ল্যাবে সাইনআপ করতে হবে এবং এসজিই বেছে নিতে হবে। আপাতত নতুন এই ফিচারটি শুধু যুক্তরাষ্ট্রে ইংরেজি ভাষায় এবং ১৮ বছরের ওপরের ব্যবহারকারীদের জন্য উন্মুক্ত করা হয়েছে। এ ছাড়া অপব্যবহার ঠেকাতে মানুষের মুখের বাস্তব ধরনের অর্থাৎ ফটোরিয়েলিস্টিক ছবি তৈরি করা যাবে না এখান থেকে।",
    "date": null,
    "crawled_at": "2025-12-18 06:37:21"
}