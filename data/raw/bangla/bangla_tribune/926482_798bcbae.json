{
    "url": "https://www.banglatribune.com/others/926482/%E0%A6%8F%E0%A6%96%E0%A6%A8%E0%A6%93-%E0%A6%A1%E0%A6%BF%E0%A6%AC%E0%A6%BF-%E0%A6%95%E0%A6%BE%E0%A6%B0%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95-%E0%A6%86%E0%A6%A8%E0%A6%BF%E0%A6%B8-%E0%A6%86%E0%A6%B2%E0%A6%AE%E0%A6%97%E0%A7%80%E0%A6%B0",
    "language": "bangla",
    "source": "bangla_tribune",
    "title": "এখনও ডিবি কার্যালয়ে সাংবাদিক আনিস আলমগীর",
    "body": "আটকের ১৮ ঘণ্টার পরেও ডিবি কার্যালয়ে রয়েছেন সাংবাদিক আনিস আলমগীর। তাকে কোনও মামলায় গ্রেফতার দেখানো হয়নি।সোমবার (১৫ ডিসেম্বর) দুপুরে ডিবি প্রধান শফিকুল ইসলাম বলেন, তাকে এখনও কোনও মামলায় গ্রেফতার দেখানো হয়নি। তিনি ডিবি কার্যালয়ে রয়েছেন। তবে আইনি প্রক্রিয়া চলছে।এর আগে রবিবার (১৪ ডিসেম্বর) রাতে রাজধানীর ধানমন্ডি এলাকা থেকে আনিস আলমগীরকে আটক করে ডিবি পুলিশ। এরপর তাকে ব্যাপক জিজ্ঞাসাবাদ করা হচ্ছে। এদিকে আনিস আলমগীর, অভিনেত্রী মেহের আফরোজ শাওনসহ মোট চার জনের বিরুদ্ধে সন্ত্রাসবিরোধী আইনে উত্তরা পশ্চিম থানায় অভিযোগ দেওয়া হয়েছে। রবিবার (১৪ ডিসেম্বর) দিবাগত রাত আড়াইটার দিকে জুলাই রেভল্যুশনারি অ্যালায়েন্সের কেন্দ্রীয় সংগঠক আরিয়ান আহমেদ রাজধানীর উত্তরা পশ্চিম থানায় এ অভিযোগ দেন। তবে অভিযোগটি এখনও মামলা হিসেবে নথিভুক্ত হয়নি। অভিযোগে নাম আসা অপর দুই জন হলেন মডেল মারিয়া কিসপট্টা ও ইমতু রাতিশ ইমতিয়াজ।",
    "date": null,
    "crawled_at": "2025-12-16 13:11:35"
}