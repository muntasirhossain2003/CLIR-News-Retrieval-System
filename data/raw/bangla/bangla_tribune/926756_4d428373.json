{
    "url": "https://www.banglatribune.com/politics/other-politics/926756/%E0%A6%9C%E0%A6%BE%E0%A6%A4%E0%A7%80%E0%A6%AF%E0%A6%BC-%E0%A6%97%E0%A6%A3%E0%A6%A4%E0%A6%BE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BF%E0%A6%95-%E0%A6%AB%E0%A7%8D%E0%A6%B0%E0%A6%A8%E0%A7%8D%E0%A6%9F%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%A6%E0%A7%87%E0%A6%B0-%E0%A6%B8%E0%A6%BE%E0%A6%95%E0%A7%8D%E0%A6%B7%E0%A6%BE%E0%A7%8E%E0%A6%95%E0%A6%BE%E0%A6%B0",
    "language": "bangla",
    "source": "bangla_tribune",
    "title": "জাতীয় গণতান্ত্রিক ফ্রন্টের প্রার্থীদের সাক্ষাৎকার ২১ ডিসেম্বর",
    "body": "ত্রয়োদশ জাতীয় সংসদ নির্বাচনে ৩০০ আসনে প্রার্থী দিতে যাচ্ছে জাতীয় পার্টির একাংশ ও জেপির নেতৃত্বে আত্মপ্রকাশ করা নতুন নির্বাচনি জোট- জাতীয় গণতান্ত্রিক ফ্রন্ট (এনডিএফ)।ফ্রন্টের সম্ভাব্য প্রার্থীদের সাক্ষাৎকার অনুষ্ঠিত হবে আগামী ২১ ডিসেম্বর। ফ্রন্টের অন্তর্ভুক্ত বিভিন্ন রাজনৈতিক দলের প্রার্থী হতে আগ্রহীদের আগামী ২১ ডিসেম্বর বেলা ১১টায় রাজধানীর গুলশান এভিনিউর বাড়ি-১২১/ডি, রোড-৪৪ এর ঠিকানায় জীবন বৃত্তান্ত ও অন্যান্য কাগজপত্রসহ উপস্থিত থাকার অনুরোধ জানিয়েছেন জাতীয় গণতান্ত্রিক ফ্রন্টের চেয়ারম্যান ব্যারিস্টার আনিসুল ইসলাম মাহমুদ।বিশেষ করে ফ্রন্টের অন্তর্ভুক্ত সব রাজনৈতিক দলের সভাপতি ও সাধারণ সম্পাদকদের এ ব্যাপারে প্রয়োজনীয় ব্যবস্থা নিতে অনুরোধ জানানো হয়েছে।",
    "date": null,
    "crawled_at": "2025-12-18 06:35:58"
}