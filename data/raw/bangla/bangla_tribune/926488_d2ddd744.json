{
    "url": "https://www.banglatribune.com/others/926488/%E0%A6%AE%E0%A6%97%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%B8%E0%A7%8D%E0%A6%AA%E0%A7%83%E0%A6%B7%E0%A7%8D%E0%A6%9F%E0%A7%87-%E0%A6%B2%E0%A6%BF%E0%A6%AB%E0%A6%9F-%E0%A6%AE%E0%A6%BF%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81",
    "language": "bangla",
    "source": "bangla_tribune",
    "title": "মগবাজারে বিদ্যুৎস্পৃষ্টে লিফট মিস্ত্রির মৃত্যু",
    "body": "রাজধানীর মালিবাগ গুলবাগে একটি ছয় তালা ভবনের পাঁচ তলায় লিফট সার্ভিসিংয়ের সময় বিদ্যুৎস্পৃষ্টে ইব্রাহিম খলিল অপু (২৫) নামে এক লিফট মিস্ত্রির মৃত্যু হয়েছে। সোমবার (১৫ ডিসেম্বর) দুপুরে এ দুর্ঘটনা ঘটে। ঢাকা মেডিক্যাল কলেজ (ঢামেক) হাসপাতাল পুলিশ ফাঁড়ির পরিদর্শক মো. ফারুক এ তথ্য জানান।ঝিনাইদহ শৈলকুপা থানার দিগ নগর গ্রামের আলাউদ্দিনের ছেলে অপু। বর্তমান যাত্রাবাড়ী ধলপুর এলাকায় পরিবারের সঙ্গে ভাড়া বাসায় থাকতেন।মৃতের সহকর্মী মো. সান্ত জানান, দুপুরে গুলবাগে একটি ছয় তালা ভবনের পাঁচ তলায় লিফট সার্ভিসিংয়ের সময় বিদ্যুৎস্পৃষ্টে লিফটের মধ্যে অচেতন হয়ে পড়েন ইব্রাহিম। পরে উদ্ধার করে দুপুর ১টার দিকে ঢাকা মেডিক্যাল কলেজ হাসপাতালের জরুরি বিভাগের নিয়ে গেলে কর্তব্যরত চিকিৎসক তাকে মৃত ঘোষণা করেন।ঢামেক পুলিশ ফাঁড়ির পরিদর্শক মো. ফারুক বলেন, মরদেহটি হাসপাতাল মর্গে রাখা হয়েছে। বিষয়টি আমরা সংশ্লিষ্ট থানায় জানিয়েছি।",
    "date": null,
    "crawled_at": "2025-12-16 13:31:54"
}