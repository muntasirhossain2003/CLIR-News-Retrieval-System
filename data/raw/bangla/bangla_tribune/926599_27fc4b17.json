{
    "url": "https://www.banglatribune.com/others/926599/%E0%A6%87%E0%A6%B8%E0%A6%B2%E0%A6%BE%E0%A6%AE%E0%A6%BE%E0%A6%AC%E0%A6%BE%E0%A6%A6%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%A6%E0%A7%82%E0%A6%A4%E0%A6%BE%E0%A6%AC%E0%A6%BE%E0%A6%B8%E0%A7%87-%E0%A6%A6%E0%A6%BF%E0%A6%A8%E0%A6%AD%E0%A6%B0-%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8%E0%A7%87%E0%A6%B0",
    "language": "bangla",
    "source": "bangla_tribune",
    "title": "ইসলামাবাদে বাংলাদেশ দূতাবাসে দিনভর বিজয় দিবসের আয়োজন",
    "body": "পাকিস্তানের ইসলামাবাদে বাংলাদেশ দূতাবাসে দিনভর বিজয় দিবস উদযাপনের আয়োজন করা হয়েছে। দূতাবাসের পলিটিক্যাল কাউন্সিলর ও হেড অব চ্যান্সেরি ইসরাত জাহান এ তথ্য নিশ্চিত করেছেন।তিনি জানান, বিজয় দিবসের দিন দূতাবাসের দাফতরিক কার্যক্রম বন্ধ থাকলেও সকাল থেকে সন্ধ্যা পর্যন্ত নানা আয়োজনের মধ্যে দিয়ে দিনটি পালিত হবে।কর্মসূচির অংশ হিসেবে বিজয় দিবসের দিন মঙ্গলবার (১৬ ডিসেম্বর) সকাল ৯টায় জাতীয় পতাকা উত্তোলন করা হবে। এরপর পবিত্র কুরআন তেলাওয়াত, রাষ্ট্র প্রধানদের বাণী পাঠ, ডকুমেন্টারি প্রদর্শন, আলোচনা সভা, বিশেষ প্রার্থনা অনুষ্ঠিত হবে। এরপর দুই ঘণ্টা বিরতি দিয়ে সাংস্কৃতিক অনুষ্ঠান এবং ক্রীড়া প্রতিযোগিতার আয়োজন করা হয়েছে।ক্রীড়া প্রতিযোগিতার মধ্যে আছে শিশুদের জন্য ভারসাম্য দৌড়, বিস্কুট দৌড়, বল নিক্ষেপ, নারীদের জন্য পিলো পাসিং, পুরুষদের জন্য হাঁড়ি ভাঙার আয়োজন করা হয়েছে।এছাড়া কবিতা আবৃত্তি, শিশুদের সংগীত ও নৃত্য পরিবেশন এবং সবশেষে পুরস্কার বিতরণ করা হবে। পুরস্কার বিতরণ শেষে নৈশভোজের আয়োজন করেছে দূতাবাস।",
    "date": null,
    "crawled_at": "2025-12-16 13:35:17"
}