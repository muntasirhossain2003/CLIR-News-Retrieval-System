{
    "url": "https://www.banglatribune.com/politics/bnp/926344/%E0%A6%9A%E0%A7%87%E0%A6%95%E0%A6%BE%E0%A6%AA-%E0%A6%95%E0%A6%B0%E0%A6%BE%E0%A6%A4%E0%A7%87-%E0%A6%B8%E0%A6%BF%E0%A6%99%E0%A7%8D%E0%A6%97%E0%A6%BE%E0%A6%AA%E0%A7%81%E0%A6%B0%E0%A7%87-%E0%A6%AE%E0%A7%8B%E0%A6%B6%E0%A6%BE%E0%A6%B0%E0%A6%B0%E0%A6%AB-%E0%A6%B9%E0%A7%8B%E0%A6%B8%E0%A7%87%E0%A6%A8",
    "language": "bangla",
    "source": "bangla_tribune",
    "title": "চেকাপ করাতে সিঙ্গাপুরে মোশাররফ হোসেন",
    "body": "শারীরিক চেকআপে সিঙ্গাপুরে গেছেন বিএনপির স্থায়ী কমিটির সদস্য খন্দকার মোশাররফ হোসেন। রবিবার (১৪ ডিসেম্বর) সকালে বাংলাদেশ বিমানের ফ্লাইটে তিনি সিঙ্গাপুর রওনা হয়েছেন বলে জানান তার ছেলে ব্যারিস্টার খন্দকার মারুফ হোসেন।সাংবাদিকদের তিনি বলেন, নিয়মিত চেকআপের জন্য সিঙ্গাপুর গেছেন খন্দকার মোশাররফ হোসেন। ন্যাশনাল ইউনিভার্সিটি হসপিটালে তিনি চেকআপ করাবেন।খন্দকার মোশাররফের সঙ্গে তার সহধর্মিণী বিলকিস আক্তার হোসেন রয়েছেন।২০২৪ সালের ২৭ জানুয়ারিতে সিঙ্গাপুর ন্যাশনাল ইউনিভার্সিটি হসপিটালে খন্দকার মোশাররফের মস্তিস্কে সফল অস্ত্রোপচার হয়। চিকিৎসা শেষে তিনি ২১ ফেব্রুয়ারি দেশে ফেরেন। ২০২৩ সালের ১৭ জুন রাজধানীতে বিএনপির এক পদযাত্রা কর্মসূচিতে অংশ নিয়ে অসুস্থ হয়ে পড়লে তাকে এভারকেয়ার হাসপাতালে ভর্তি করা হয়।এরপর সেখানকার চিকিৎসকদের পরামর্শে গত ২৭ জুন সিঙ্গাপুরে ন্যাশনাল ইউনিভার্সিটি হসপিটালে নেওয়া হয় তাকে। সেখানে দুই মাস ১০ দিন চিকিৎসার পর ৫ সেপ্টেম্বর তিনি ঢাকায় ফিরেন।পরে আবার অসুস্থ হয়ে পড়লে ৫ ডিসেম্বর তাকে এভারকেয়ার হাসপাতালে ভর্তি করা হয়। অবস্থার উন্নতি না হওয়ায় চিকিৎসকদের পরামর্শে আবারও তাকে সিঙ্গাপুরে নেওয়া হয়েছিল। সর্বশেষ গত ১২ ফেব্রুয়ারি চিকিৎসার ফলোআপ হিসেবে সিঙ্গাপুর যান।",
    "date": null,
    "crawled_at": "2025-12-16 07:09:22"
}