{
    "url": "https://www.banglatribune.com/politics/other-politics/926624/%E0%A6%AC%E0%A7%80%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%A6%E0%A7%87%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%A4%E0%A7%8D%E0%A6%AF%E0%A6%BE%E0%A6%97-%E0%A6%85%E0%A6%A7%E0%A6%B0%E0%A6%BE%E0%A6%87-%E0%A6%B0%E0%A7%9F%E0%A7%87-%E0%A6%97%E0%A7%87%E0%A6%9B%E0%A7%87",
    "language": "bangla",
    "source": "bangla_tribune",
    "title": "বীর মুক্তিযোদ্ধাদের আত্মত্যাগ অধরাই রয়ে গেছে: তানিয়া রব",
    "body": "জাতীয় সমাজতান্ত্রিক দলের (জেএসডি) জ্যেষ্ঠ সহ-সভাপতি তানিয়া রব বলেছেন, লক্ষ প্রাণের বিনিময়ে আমাদের যে মহান মুক্তিযুদ্ধ সংগঠিত হয়েছিল, বীর মুক্তিযোদ্ধারা, জাতিসহ যে আত্মত্যাগ করেছিল সেই লক্ষ্য অধরাই রয়ে গেছে। আজকে পর্যন্ত আমাদের এখানে বৈষম্যের বিরুদ্ধে কথা বলতে হচ্ছে, এর পরও আমরা কাঙ্ক্ষিত জায়গাটি ছুঁতে পারছি না।মঙ্গলবার (১৬ ডিসেম্বর) সকাল সাড়ে ৯টার দিকে সাভারের জাতীয় স্মৃতিসৌধে শহীদ বেদিতে শ্রদ্ধা জানানোর পর সাংবাদিকদের সঙ্গে আলাপকালে এসব কথা বলেন তিনি।তানিয়া রব বলেন, যে জুলাই অভ্যুত্থান, জুলাই সনদ হলো, সংস্কারমুখী সমস্ত জায়গাগুলোতে যে ঔপনিবেশিক মান্ধাতা আমলের যে রীতিনীতি রয়েছে, তার বিরুদ্ধে গিয়ে অভ্যুত্থানের মধ্য দিয়ে যে সংস্কারটিকে আমরা সামনে নিয়ে এসেছিলাম, সেই সংস্কারের জায়গাগুলো যদি কার্যকর করা না যায়, তাহলে শুধুমাত্র একটি নেহায়েত নির্বাচনই হবে, কিন্তু আমি মনে করি না, জন আকাঙ্ক্ষা তার মধ্য দিয়ে পূরণ হবে।তিনি বলেন, আজকের বিজয় দিবসে আকাঙ্ক্ষা একটাই করতে চাই, জনমত ও রাজনৈতিক মত সবাই যদি এই বিষয়ে আন্তরিক ও সৎ হয় তাহলে আমরা হয়তো ওই অধরা জায়গাটিকে কিছুটা হলেও ছুঁতে পারবো।এসময় দলটির বিভিন্ন পর্যায়ের নেতাকর্মীরা তার সঙ্গে উপস্থিত ছিলেন।",
    "date": null,
    "crawled_at": "2025-12-16 12:28:25"
}