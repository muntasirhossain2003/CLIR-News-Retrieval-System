{
    "url": "https://www.banglatribune.com/country/khulna/926661/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AE%E0%A6%BE-%E0%A6%9B%E0%A7%87%E0%A6%B2%E0%A7%87-%E0%A6%A8%E0%A6%BF%E0%A6%B9%E0%A6%A4",
    "language": "bangla",
    "source": "bangla_tribune",
    "title": "সাতক্ষীরায় সড়ক দুর্ঘটনায় মা-ছেলে নিহত",
    "body": "সাতক্ষীরা-খুলনা মহাসড়কের ভৈরবনগর মোড়ে মাছবাহী ট্রলির ধাক্কায় একটি যাত্রীবাহী মাহেন্দ্র (অটো-টেম্পো) উল্টে গিয়ে মর্মান্তিক দুর্ঘটনায় মা ও ছেলে নিহত হয়েছেন।মঙ্গলবার (১৬ ডিসেম্বর) দুপুর ১২টার দিকে এই দুর্ঘটনা ঘটে। এতে আরও ছয় যাত্রী আহত হয়েছেন। আহতদের উদ্ধার করে সাতক্ষীরা সদর হাসপাতালে ভর্তি করা হয়েছে।নিহতরা হলেন- সাতক্ষীরা সদর উপজেলার পদ্মশাখরা গ্রামের আব্দুস সালামের স্ত্রী শারমিন সুলতানা ও তার ছেলে মোস্তাকিম (৮)। ঘটনাস্থলেই তাদের মৃত্যু হয়।আহত মাহেন্দ্র যাত্রী খায়রুল ইসলামের বর্ণনামতে, মাহেন্দ্রটি পাটকেলঘাটা থেকে ৮-১০ জন যাত্রী নিয়ে সাতক্ষীরার দিকে যাচ্ছিল। পথিমধ্যে ভৈরবনগর মোড়ে বিপরীত দিক থেকে আসা বেপরোয়া গতির একটি মোটরসাইকেলকে বাঁচাতে গিয়ে চালক নিয়ন্ত্রণ হারালে পেছন দিক থেকে দ্রুত গতিতে আসা মাছবাহী একটি ট্রলি মাহেন্দ্রটিকে সজোরে ধাক্কা মারে। এতে মাহেন্দ্রটি উল্টে যায় এবং মা ও ছেলে নিচে চাপা পড়ে ঘটনাস্থলেই মারা যান।তালা সার্কেলের অতিরিক্ত পুলিশ সুপার (এএসপি) শেখ মো. নুরুল্লাহ এ বিষয়ে জানান, মোটরসাইকেলকে সাইড দিতে গিয়ে মাহেন্দ্রটি উল্টে পড়ে দুর্ঘটনাটি ঘটে। নিহতদের লাশ সাতক্ষীরা সদর হাসপাতালে ময়নাতদন্তের জন্য পাঠানো হয়েছে। স্থানীয়রা আহতদের উদ্ধার করে হাসপাতালে পাঠিয়েছেন।",
    "date": null,
    "crawled_at": "2025-12-17 20:16:28"
}