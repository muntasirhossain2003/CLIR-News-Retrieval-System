{
    "url": "https://www.banglatribune.com/others/926582/%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%AE%E0%A6%BE%E0%A6%A8%E0%A7%81%E0%A6%B7-%E0%A6%AA%E0%A6%BE%E0%A6%B0%E0%A6%BE%E0%A6%AA%E0%A6%BE%E0%A6%B0%E0%A7%87-%E0%A6%B8%E0%A6%B9%E0%A6%BE%E0%A6%AF%E0%A6%BC%E0%A6%A4%E0%A6%BE%E0%A6%95%E0%A6%BE%E0%A6%B0%E0%A7%80-%E0%A6%AB%E0%A6%BF%E0%A6%B2%E0%A6%BF%E0%A6%AA%E0%A7%87%E0%A6%B0-%E0%A6%A6%E0%A7%81%E0%A6%87",
    "language": "bangla",
    "source": "bangla_tribune",
    "title": "সীমান্তে মানুষ পারাপারে সহায়তাকারী ফিলিপের দুই সহযোগী আটক",
    "body": "ইনকিলাব মঞ্চের মুখপাত্র শরিফ ওসমান হাদিকে গুলির ঘটনায় সীমান্ত থেকে অবৈধভাবে মানুষ পারাপারে সহায়তাকারী ফিলিপ স্নালের দুই সহযোগীকে আটক করেছে বর্ডার গার্ড বাংলাদেশ (বিজিবি)।সোমবার (১৫ ডিসেম্বর) সন্ধ্যায় বিষয়টি নিশ্চিত করে বিজিবির মিডিয়া বিভাগ।বিজিবি জানিয়েছে, আটক দুই ব্যক্তি নালিতাবাড়ী সীমান্ত দিয়ে অবৈধভাবে মানুষ পারাপারে সহায়তাকারী ফিলিপের সহযোগী। সীমান্ত এলাকায় বিজিবি সতর্ক অবস্থানে রয়েছে বলেও জানানো হয়।উল্লেখ্য, গত দুই দিন ধরে গুঞ্জন রয়েছে, হাদিকে গুলির ঘটনায় জড়িত দুজন ময়মনসিংহ সীমান্ত দিয়ে ভারতে পালিয়ে গেছেন। তবে পুলিশ বিষয়টি স্বীকার করছে না। পুলিশের দাবি, অপরাধীরা এখনও দেশেই রয়েছে এবং তাদের পরিচয় শনাক্ত করা হয়েছে।এর আগে, শুক্রবার দুপুরে রাজধানীর বিজয়নগরের বক্স কালভার্ট এলাকায় শরিফ ওসমান হাদিকে গুলি করে দুর্বৃত্তরা। গুরুতর আহত অবস্থায় ওসমান হাদিকে প্রথমে ঢাকা মেডিক্যাল কলেজ হাসপাতালে নেওয়া হয়। পরে সেখান থেকে এভারকেয়ার হাসপাতালে নেওয়া হয়। আজ দুপুরে তাকে এয়ার অ্যাম্বুলেন্সে করে উন্নত চিকিৎসার জন্য নেওয়া হয়েছে সিঙ্গাপুর।",
    "date": null,
    "crawled_at": "2025-12-16 13:40:01"
}