{
    "url": "https://www.banglatribune.com/national/926818/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%A6%E0%A7%87%E0%A6%B0-%E0%A6%B8%E0%A6%B9%E0%A6%BE%E0%A7%9F%E0%A6%A4%E0%A6%BE-%E0%A6%9B%E0%A6%BE%E0%A7%9C%E0%A6%BE-%E0%A6%AD%E0%A6%BE%E0%A6%B0%E0%A6%A4-%E0%A6%AC%E0%A6%BF%E0%A6%9C%E0%A7%9F-%E0%A6%85%E0%A6%B0%E0%A7%8D%E0%A6%9C%E0%A6%A8-%E0%A6%95%E0%A6%B0%E0%A6%A4%E0%A7%87",
    "language": "bangla",
    "source": "bangla_tribune",
    "title": "মুক্তিযোদ্ধাদের সহায়তা ছাড়া ভারত বিজয় অর্জন করতে পারতো না: পররাষ্ট্র উপদেষ্টা",
    "body": "পররাষ্ট্র উপদেষ্টা মো. তৌহিদ হোসেন বলেছেন, ভারত সবসসময় এই মুক্তিযুদ্ধে আমাদের ভূমিকাকে খাটো করে দেখানোর চেষ্টা করে। তিনি বলেন, মুক্তিযোদ্ধাদের সহায়তা ছাড়া তারা এ বিজয় অর্জন করতে পারতো না।বুধবার (১৭ ডিসেম্বর) পররাষ্ট্র মন্ত্রণালয়ে ভারতের প্রধানমন্ত্রীর বিজয় দিবস উপলক্ষে শুভেচ্ছাবার্তা প্রসঙ্গে সাংবাদিকদের প্রশ্নের জবাবে তিনি একথা বলেন।পররাষ্ট্র উপদেষ্টা বলেন, তারা কলকাতায় যেমন এটাকে ওই অন্যভাবে পালন করে— তাদের ওই যে ইস্টার্ন কমান্ড দিবস হিসেবে পালন করে। কারণ তারা তা মনে করে, তারা যুদ্ধ করে তাদের সেনাবাহিনী বিজয় অর্জন করেছে। পাকিস্তানের বিরুদ্ধে তারা বিজয় অর্জন করেছে সত্য। কিন্তু বাংলাদেশে তাদের যে বিজয়, সেটাতে তাদের লিটারেচারগুলো পড়েন। আমার বইয়ের মধ্যেও তার কিছু কিছু রেফারেন্স আছে। তাদের বিশেষজ্ঞ যারা তারাই বলছেন যে, যেভাবে সফটেন করে রেখেছিল পাকিস্তান আর্মি রেজিস্টেন্সকে, সেটা না করলে ভারতের এই বিজয়ের জন্য অনেক সময় লাগতো। অনেক বেশি ক্ষয় হতো, অনেক মানুষ নিহত হতো।তৌহিদ হোসেন বলেন, মুক্তিযোদ্ধারা যেহেতু পূর্ববর্তী ৯ মাস না ধরুন, ৬ মাস ধরুন— তখন থেকে তারা ফুললি অ্যাক্টিভ হয়েছে। প্রথমে তো একটা রেজিস্টেন্স গেছে। কিন্তু তারপর তো জুনের দিক থেকে পুরোপুরি যুদ্ধ শুরু করেছে মুক্তিযোদ্ধা।পররাষ্ট্র উপদেষ্টা বলেন, মুক্তিযোদ্ধাদের অবদানটাকে যারা অস্বীকার করেন, তারা মিলিটারি হিস্ট্রি বা মিলিটারি সায়েন্স সম্বন্ধে তাদের কোনও জ্ঞান নেই। তারা এটাকে অস্বীকার করার চেষ্টা করেন। কিন্তু অস্বীকার করার কোনও অর্থ হয় না। মুক্তিযোদ্ধাদের সহায়তা ছাড়া তারা এ বিজয় অর্জন করতে পারতো না।অপর এক প্রশ্নের জবাবে তিনি বলেন, গতকাল (মঙ্গলবার, ১৬ ডিসেম্বর) রাত পর্যন্ত জানি যে, তারেক রহমান ট্রাভেল পাসের আবেদন করেননি।",
    "date": null,
    "crawled_at": "2025-12-17 20:04:00"
}