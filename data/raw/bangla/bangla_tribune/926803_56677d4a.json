{
    "url": "https://www.banglatribune.com/country/rangpur/926803/%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2%E0%A7%8B-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0",
    "language": "bangla",
    "source": "bangla_tribune",
    "title": "দিনাজপুরে সড়ক দুর্ঘটনায় প্রাণ গেলো স্বামী-স্ত্রীর",
    "body": "দিনাজপুরের বীরগঞ্জে ট্রাক্টর ও মোটরসাইকেলের সংঘর্ষে স্বামী ও স্ত্রী নিহত হয়েছেন। বুধবার (১৭ ডিসেম্বর) সকালে বীরগঞ্জ-পীরগঞ্জ সড়কের কমোর রাইস মিল সংলগ্ন এলাকায় এ দুর্ঘটনা ঘটে। নিহতরা হলেন- বীরগঞ্জ উপজেলার মহুগাঁও গ্রামের কসমেটিকস ব্যবসায়ী তারিনী বর্মণ (৩৫) ও তার স্ত্রী ইতি রানী (২৮)। পুলিশ ও স্থানীয় সূত্রে জানা যায়, সকালে স্বামী ও স্ত্রী একটি মোটরসাইকেলে করে বীরগঞ্জ বাজারের দিকে যাচ্ছিলেন। পথিমধ্যে বিপরীত দিক থেকে আসা একটি ট্রাক্টরের সঙ্গে মোটরসাইকেলের সংঘর্ষ হয়। এতে ঘটনাস্থলেই তারিনী বর্মণ নিহত হন। গুরুতর আহত অবস্থায় তার স্ত্রী ইতি রানীকে দিনাজপুর মেডিক্যাল কলেজ হাসপাতালে ভর্তি করা হয়। দুপুরে চিকিৎসাধীন অবস্থায় তিনিও মারা যান। বীরগঞ্জ থানার ভারপ্রাপ্ত কর্মকর্তা (ওসি) সাইফুল ইসলাম বলেন, দুর্ঘটনার পর ট্রাক্টর ও মোটরসাইকেল জব্দ করা হয়েছে। ট্রাক্টরচালক পালিয়ে গেলেও সড়ক পরিবহন আইনে তার বিরুদ্ধে মামলা করা হবে।’",
    "date": null,
    "crawled_at": "2025-12-18 06:39:00"
}