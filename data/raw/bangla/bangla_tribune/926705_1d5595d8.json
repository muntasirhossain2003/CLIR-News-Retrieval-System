{
    "url": "https://www.banglatribune.com/politics/other-politics/926705/%E0%A6%A4%E0%A6%AB%E0%A6%B8%E0%A6%BF%E0%A6%B2-%E0%A6%98%E0%A7%8B%E0%A6%B7%E0%A6%A3%E0%A6%BE%E0%A6%B0-%E0%A6%AA%E0%A6%B0%E0%A6%A6%E0%A6%BF%E0%A6%A8-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%97%E0%A7%81%E0%A6%B2%E0%A6%BF%E0%A6%AC%E0%A6%BF%E0%A6%A6%E0%A7%8D%E0%A6%A7-%E0%A6%B9%E0%A6%93%E0%A7%9F%E0%A6%BE",
    "language": "bangla",
    "source": "bangla_tribune",
    "title": "তফসিল ঘোষণার পরদিন প্রার্থী গুলিবিদ্ধ হওয়া বিচ্ছিন্ন ঘটনা নয়: আখতার হোসেন",
    "body": "জাতীয় নাগরিক পার্টির (এনসিপি) সদস্য সচিব আখতার হোসেন বলেছেন, তফসিলের পরদিন প্রার্থী গুলিবিদ্ধ হওয়া বিচ্ছিন্ন ঘটনা নয়। তাই হাদির গুলিবিদ্ধ হওয়ার ঘটনায় সহমর্মিতা চাই না, বিচার চাই।মঙ্গলবার (১৬ ডিসেম্বর) মহান বিজয় দিবস উপলক্ষে রাজধানীর বাংলামোটর থেকে শহীদ মিনার পর্যন্ত বিজয় র‍্যালি শেষে বক্তব্য রাখতে গিয়ে তিনি এসব কথা বলেন।আখতার বলেন, ‘‘এবারের নির্বাচন শুধু মার্কা বা প্রতীকের নয়, এটি সংসদ ও গণতন্ত্রের পক্ষে ‘হ্যাঁ’ ভোটের নির্বাচন। আমরা সেই লক্ষেই ভোটের পক্ষে প্রচার চালিয়ে যাবো।’’তিনি বলেন, ‘‘ভারতের প্রধানমন্ত্রী নরেন্দ্র মোদি বাংলাদেশের মহান বিজয়কে নিজেদের ‘বিজয়’ হিসেবে উপস্থাপন করে ইতিহাস বিকৃতি করেছেন। এটি মেনে নেওয়া যায় না। অবিলম্বে এই বক্তব্য প্রত্যাহার করতে হবে।’’আগ্রাসনবিরোধী যাত্রায় প্রধান অতিথি ছিলেন এনসিপির আহ্বায়ক নাহিদ ইসলাম। মুখ্য সমন্বয়ক নাসীরুদ্দীন পাটওয়ারী, দক্ষিণাঞ্চলেন মুখ্য সংগঠক হাসনাত আবদুল্লাহ, যুগ্ম আহ্বায়ক সামান্থা শারমিন, সিনিয়র যুগ্ম সদস্য সচিব ডা. তাসনিম জারাসহ কেন্দ্রীয় ও মহানগর নেতারা।",
    "date": null,
    "crawled_at": "2025-12-18 06:36:18"
}