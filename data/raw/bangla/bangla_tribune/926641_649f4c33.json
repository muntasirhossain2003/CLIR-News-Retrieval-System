{
    "url": "https://www.banglatribune.com/others/926641/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%9F%E0%A7%8D%E0%A6%B0%E0%A6%BE%E0%A6%95%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A6%AF%E0%A6%BC-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4",
    "language": "bangla",
    "source": "bangla_tribune",
    "title": "রাজধানীতে ট্রাকের ধাক্কায় যুবক নিহত",
    "body": "পুরান ঢাকার শ্যামপুরের শ্মশানঘাট রশিদ মাস্তান মাজার এলাকায় ট্রাকের ধাক্কায় মো. সিয়াম (২০) নামে এক অটোরিকশা আরোহী নিহত হয়ে‌ছেন। সোমবার (১৫ ডিসেম্বর) দিবাগত রাত পৌনে ১২টার দিকে এ দুর্ঘটনা ঘটে। এ ঘটনায় ট্রাক‌টি জব্দ এবং চালক‌কে আটক করা হ‌য়ে‌ছে।শ্যামপুর থানার উপ-পরিদর্শক (এসআই) মো. শাহ্ আলম এ তথ্য জানান।তিনি বলেন, স্থানীয় লোকের মুখে জানতে পারি, সিয়াম ও তার পাঁচ বন্ধু মিলে ব্যাটারিচালিত অটোরিকশায় পোস্তগোলার দিকে যাওয়ার পথে দ্রুতগামী একটি ট্রাক অটোরিকশাকে ধাক্কা দেয়, এতে সিয়াম অটোরিকশা থেকে রাস্তায় ছিটকে পড়ে গুরুতর আহত হন। গুরুতর অবস্থায় ঢাকা মেডিক্যাল কলেজ হাসপাতালের জরুরি বিভাগে নিলে কর্তব্যরত চিকিৎসক রাত পৌনে ৩টার দিকে তাকে মৃত ঘোষণা করেন।সিয়ামের বাসা গেন্ডারিয়া গার্মেন্টস গলি এলাকায়। বাবার নাম জাহাঙ্গীর আলম। মরদেহ ময়নাতদন্তের জন্য ঢাকা মেডিক্যাল কলেজ হাসপাতালের জরুরি বিভাগে মর্গে রাখা হয়েছে।",
    "date": null,
    "crawled_at": "2025-12-16 13:31:37"
}