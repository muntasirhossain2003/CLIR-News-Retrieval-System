{
    "url": "https://www.ittefaq.com.bd/766158/%E0%A6%B9%E0%A6%B2%E0%A6%BF%E0%A6%89%E0%A6%A1%E0%A7%87%E0%A6%B0-%E0%A6%96%E0%A7%8D%E0%A6%AF%E0%A6%BE%E0%A6%A4%E0%A6%BF%E0%A6%AE%E0%A6%BE%E0%A6%A8-%E0%A6%AA%E0%A6%B0%E0%A6%BF%E0%A6%9A%E0%A6%BE%E0%A6%B2%E0%A6%95-%E0%A6%B0%E0%A7%87%E0%A6%87%E0%A6%A8%E0%A6%BE%E0%A6%B0-%E0%A6%93-%E0%A6%A4%E0%A6%BE%E0%A6%B0-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0",
    "language": "bangla",
    "source": "ittefaq",
    "title": "হলিউডের খ্যাতিমান পরিচালক রেইনার ও তার স্ত্রীর রহস্যজনক মৃত্যু",
    "body": "হলিউডের খ্যাতিমান পরিচালক ও অভিনেতা রব রেইনার ও তার স্ত্রী মিশেল রেইনারের রহস্যজনক মৃত্যু হয়েছে। বিবিসির প্রতিবেদন অনুযায়ী, রোববার ( ১৪ ডিসেম্বর) বিকেলে মার্কিন যুক্তরাষ্ট্রের লস অ্যাঞ্জেলেসে তারকা দম্পতির বাসা থেকে তাদের মরদেহ উদ্ধার করে পুলিশ। ঘটনার পর লস অ্যাঞ্জেলেস পুলিশ বিভাগের ডাকাতি ও হত্যাকাণ্ড তদন্ত ইউনিটের কর্মকর্তারা ঘটনাস্থলে যান। ঘটনাটিকে “সম্ভাব্য হত্যাকাণ্ড” হিসেবে তদন্ত শুরু করেছে পুলিশ। মৃত রব রেইনারের বয়স ৭৮ বছর এবং তার স্ত্রী মিশেল রেইনারের বয়স ৬৮ বছর। রব রেইনার হলিউডে বিখ্যাত কিছু চলচ্চিত্র উপহার দিয়েছেন। এর মধ্যে আছে, ‘দ্য প্রিন্সেস ব্রাইড’, ‘হোয়েন হ্যারি মেট স্যালি’ এবং ‘দিস ইজ স্পাইনাল ট্যাপ’-এর মতো জনপ্রিয় ও ক্লাসিক সিনেমা। ১৯৭০’র দশকে জনপ্রিয় টেলিভিশন সিরিজ ‘অল ইন দ্য ফ্যামিলি’-তে ‘মিটহেড’ চরিত্রে অভিনয় করে রব রেইনার ব্যাপক পরিচিতি পান। তিনি ১৯৭১ থেকে ১৯৮১ সাল পর্যন্ত অভিনেত্রী পেনি মার্শালের সঙ্গে বিবাহবন্ধনে আবদ্ধ ছিলেন এবং তিনি মার্শালের কন্যা, অভিনেত্রী ট্রেসি রেইনারের দত্তক পিতা। পরবর্তীতে ১৯৮৯ সালে রব রেইনার অভিনেত্রী ও আলোকচিত্রী মিশেল রেইনারকে বিয়ে করেন। তাদের সংসারে তিন সন্তান, জেক, নিক ও রোমি।",
    "date": "প্রকাশ : ১৫ ডিসেম্বর ২০২৫, ১৩:১৪",
    "crawled_at": "2025-12-17 19:58:26"
}