{
    "url": "https://www.ittefaq.com.bd/766328/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%B0%E0%A6%BF%E0%A6%B2-%E0%A6%AE%E0%A7%87%E0%A6%95%E0%A6%BF%E0%A6%82-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AF%E0%A7%8B%E0%A6%97%E0%A6%BF%E0%A6%A4%E0%A6%BE-%E0%A6%AC%E0%A6%BF%E0%A6%9C%E0%A7%9F%E0%A7%80%E0%A6%B0%E0%A6%BE-%E0%A6%AA%E0%A6%BE%E0%A6%AC%E0%A7%87%E0%A6%A8-%E0%A6%A4%E0%A6%BE%E0%A6%B0%E0%A7%87%E0%A6%95",
    "language": "bangla",
    "source": "ittefaq",
    "title": "বিএনপির রিল মেকিং প্রতিযোগিতা, বিজয়ীরা পাবেন তারেক রহমানের সাক্ষাৎ",
    "body": "বিএনপির ভারপ্রাপ্ত চেয়ারম্যান তারেক রহমানের স্বদেশ প্রত্যাবর্তন উপলক্ষে সামাজিক যোগাযোগ মাধ্যমে রিল মেকিং প্রতিযোগিতার আয়োজন করা হয়েছে। মঙ্গলবার (১৬ ডিসেম্বর) গুলশানে বিএনপির নির্বাচনি কার্যালয়ে আয়োজিত সংবাদ সম্মেলনে এ তথ্য জানান তারেক রহমানের উপদেষ্টা ড. মাহদী আমিন। জানা যায়, বিএনপির উদ্যোগে 'আমার ভাবনায় বাংলাদেশ' শিরোনামে এই প্রতিযোগিতায় ১১টি বিষয় নির্ধারণ করা হয়েছে। বিষয়গুলোর মধ্যে রয়েছে—ফ্যামিলি কার্ড, কৃষক কার্ড, কর্মসংস্থান, শিক্ষা, পরিবেশ, ক্রীড়া প্রভৃতি। তারেক রহমানের উপদেষ্টা ড. মাহদী আমিন দেশে ও বিদেশে অবস্থানরত যে কোনো বয়সের প্রতিযোগী এক মিনিটের একটি রিল তৈরি করে বাংলাদেশ ন্যাশনালিস্ট পার্টির (বিএনপি) ফেসবুক পেইজের নির্ধারিত ইভেন্টে তা পোস্ট করতে পারবেন। তারেক রহমানের উপদেষ্টা মাহদী আমিন বলেন, 'প্রতিযোগিতায় বিজয়ী ১০ জন বিএনপির ভারপ্রাপ্ত চেয়ারম্যান তারেক রহমানের সঙ্গে একান্ত আলাপচারিতার সুযোগ পাবেন। ৩০ ভাগ জনমত এবং ৭০ ভাগ জুড়ি বোর্ডের মাধ্যমে বিজয়ী নির্বাচন করা হবে। আজ থেকেই প্রতিযোগিতা শুরু হবে চলবে ২৫ ডিসেম্বর পর্যন্ত।' বিএনপির ভারপ্রাপ্ত চেয়ারম্যান তারেক রহমান তিনি বলেন, তরুণ প্রজন্মসহ সব বয়সের মানুষের চিন্তা ও প্রত্যাশা তুলে ধরতেই এই আয়োজন করা হয়েছে। 'আমার ভাবনায় বাংলাদেশ'- প্রতিযোগিতার মাধ্যমে ভবিষ্যৎ বাংলাদেশের স্বপ্ন ও ভাবনাকে সামাজিক যোগাযোগমাধ্যমে তুলে ধরার সুযোগ সৃষ্টি হবে বলে তিনি আশা প্রকাশ করেন। এ সময় বিএনপি চেয়ারপার্সনের উপদেষ্টা ইসমাইল জবিউল্লাহ, বিএনপি'র আন্তর্জাতিক বিষয়ের কমিটির সদস্য সাইমন পারভেজ, মিডিয়া সেলের সদস্য শায়রুল কবির খান প্রমুখ উপস্থিত ছিলেন। ",
    "date": "প্রকাশ : ১৬ ডিসেম্বর ২০২৫, ১৮:০৩",
    "crawled_at": "2025-12-17 19:42:58"
}