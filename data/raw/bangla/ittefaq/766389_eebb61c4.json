{
    "url": "https://www.ittefaq.com.bd/766389/%E0%A6%86%E0%A6%AE%E0%A6%BE%E0%A6%95%E0%A7%87-%E0%A6%AC%E0%A6%BF%E0%A6%A6%E0%A6%BE%E0%A7%9F-%E0%A6%A6%E0%A6%BF%E0%A6%A4%E0%A7%87-%E0%A6%A6%E0%A7%9F%E0%A6%BE-%E0%A6%95%E0%A6%B0%E0%A7%87-%E0%A6%95%E0%A7%87%E0%A6%89-%E0%A6%8F%E0%A7%9F%E0%A6%BE%E0%A6%B0%E0%A6%AA%E0%A7%8B%E0%A6%B0%E0%A7%8D%E0%A6%9F%E0%A7%87-%E0%A6%AF%E0%A6%BE%E0%A6%AC%E0%A7%87%E0%A6%A8-%E0%A6%A8%E0%A6%BE",
    "language": "bangla",
    "source": "ittefaq",
    "title": "আমাকে বিদায় দিতে দয়া করে কেউ এয়ারপোর্টে যাবেন না: তারেক রহমান",
    "body": "বিএনপির ভারপ্রাপ্ত চেয়ারম্যান তারেক রহমান বলেছেন, ২৫ তারিখেই ইনশাআল্লাহ আপনাদের দোয়ায় আল্লাহর রহমতে আমি দেশে ফিরে যাবো, কিন্তু এইখানে উপস্থিত প্রত্যেকটি মানুষের কাছে আমার অনুরোধ অনুরোধ আপনারা সেদিন কেউ দয়া করে কেউ এয়ারপোর্টে যাবেন না। কারণ এয়ারপোর্টে গেলে একটা হট্টগোল তৈরি হবে এবং মানুষ জানবে এরা সব বাংলদেশি। দেশের সুনাম নষ্ট হবে।দলের সুনাম নষ্ট হবে। মঙ্গলবার (১৬ ডিসেম্বর) লন্ডনে যুক্তরাজ্য বিএনপি আয়োজিত বিজয় দিবস উপলক্ষে এক আলোচনা সভায় দেয়া বক্তব্য তিনি এসব কথা বলেন। তারেক রহমান বলেন, প্রিয় ভাই ও বোনেরা, আপনাদের সাথে আমি দীর্ঘ ১৮ বছর ছিলাম। এই দীর্ঘ সময়ে বিভিন্ন সময়ে, বিভিন্ন অনুষ্ঠানে বহু মানুষের সাথে দেখা হয়েছে। আপনাদের সাথে বহু স্মৃতি রয়ে গিয়েছে। আপনাদের সাথে বহু দুঃখ-কষ্ট শেয়ার করেছি। বিএনপির ভারপ্রাপ্ত চেয়ারম্যান বলেন, যারা সেদিন এয়ারপোর্টে যাবেন না, আমার আজকের এই অনুরোধ যারা রাখবেন, আমি ধরে নেব তারা দল এবং সর্বোপরি দেশের স্বার্থে সম্মানের প্রতি মর্যাদা রাখবেন। আর আমার মানা করা সত্ত্বেও যারা যাবেন, আমি ধরে নিতে বাধ্য হবো তারা ব্যক্তিগত স্বার্থের জন্য সেখানে গিয়েছেন।",
    "date": "প্রকাশ : ১৭ ডিসেম্বর ২০২৫, ০৯:৩৩",
    "crawled_at": "2025-12-17 19:42:38"
}