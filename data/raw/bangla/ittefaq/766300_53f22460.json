{
    "url": "https://www.ittefaq.com.bd/766300/%E0%A6%AC%E0%A6%BF%E0%A6%9C%E0%A6%AF%E0%A6%BC-%E0%A6%A6%E0%A6%BF%E0%A6%AC%E0%A6%B8-%E0%A6%89%E0%A6%AA%E0%A6%B2%E0%A6%95%E0%A7%8D%E0%A6%B7%E0%A7%87-%E0%A6%AE%E0%A7%8B%E0%A6%82%E0%A6%B2%E0%A6%BE%E0%A7%9F-%E0%A6%9C%E0%A6%A8%E0%A6%B8%E0%A6%BE%E0%A6%A7%E0%A6%BE%E0%A6%B0%E0%A6%A3%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%89%E0%A6%A8%E0%A7%8D%E0%A6%AE%E0%A7%81%E0%A6%95%E0%A7%8D%E0%A6%A4",
    "language": "bangla",
    "source": "ittefaq",
    "title": "বিজয় দিবস উপলক্ষে মোংলায় জনসাধারণের জন্য উন্মুক্ত তিন যুদ্ধজাহাজ",
    "body": "মহান বিজয় দিবস উপলক্ষে মোংলা বন্দরে জনসাধারণের জন্য উন্মুক্ত রাখা হয়েছে বাংলাদেশ নৌবাহিনী ও বাংলাদেশ কোস্টগার্ডের তিনটি যুদ্ধজাহাজ। কোস্টগার্ডের সদর দপ্তর (মোংলা) সংলগ্ন জেটিতে উন্মুক্ত রাখা হয়েছে বিসিজিএস কামরুজ্জামান ও বিসিজিএস তৌহিদ। একই সময় নৌবাহিনীর দ্বীগরাজ ঘাটিতে উন্মুক্ত রাখা হয়েছে বানৌজা আবু বক্কর। মঙ্গলবার (১৬ ডিসেম্বর) সন্ধ্যা পর্যন্ত এই তিনটি জাহাজ জনসাধারণের জন্য উন্মুক্ত থাকবে। দুপুরে বিভিন্ন বয়স ও পেশার হাজার হাজার দর্শনার্থী জাহাজগুলো দেখতে উপস্থিত হন। এসময় বাংলাদেশ নৌবাহিনী ও কোস্টগার্ডের কর্মকর্তারা দর্শনার্থীদের জাহাজের কর্মকাণ্ড ও বিভিন্ন যন্ত্রাংশের ব্যবহার সম্পর্কে বিস্তারিত জানান। এছাড়া, সকল জাহাজকে বিজয় দিবস উপলক্ষে বিশেষভাবে সাজানো হয়েছে।",
    "date": "প্রকাশ : ১৬ ডিসেম্বর ২০২৫, ১৩:৫১",
    "crawled_at": "2025-12-17 00:20:04"
}