{
    "url": "https://www.ittefaq.com.bd/765172/%E0%A6%AB%E0%A7%87%E0%A6%B0-%E0%A6%AE%E0%A7%8B%E0%A6%B8%E0%A7%8D%E0%A6%A4%E0%A6%BE%E0%A6%AB%E0%A6%BF%E0%A6%9C%E0%A7%87%E0%A6%B0-%E0%A7%A8-%E0%A6%89%E0%A6%87%E0%A6%95%E0%A7%87%E0%A6%9F-%E0%A6%9C%E0%A7%9F%E0%A7%87%E0%A6%B0-%E0%A6%A6%E0%A7%87%E0%A6%96%E0%A6%BE-%E0%A6%AA%E0%A7%87%E0%A6%B2%E0%A7%8B-%E0%A6%A6%E0%A7%81%E0%A6%AC%E0%A6%BE%E0%A6%87%C2%A0",
    "language": "bangla",
    "source": "ittefaq",
    "title": "ফের মোস্তাফিজের ২ উইকেট, জয়ের দেখা পেলো দুবাই",
    "body": "ইন্টারন্যাশনাল লিগ ট-টোয়েন্টিতে (আইএল টি-টোয়েন্টি) অভিষেক ম্যাচে জোড়া উইকেটের দেখা পান বাংলাদেশের পেসার মোস্তাফিজুর রহমান। তবে তার দল দুইবাই ক্যাপিটালস হেরেছিল। দ্বিতীয় ম্যাচেও বল হাতে ঝলক দেখিয়েছেন মোস্তাফিজ। এবার জয়ের দেখা পেয়েছে দুবাই। রোববার (৭ ডিসেম্বর) আবুধাবি নাইট রাইডার্সকে ৮৩ রানের বিশাল ব্যবধানে হারিয়েছে তারা। আসরে প্রথম ২ ম্যাচে হারের পর প্রথম জয়ের দেখা পেল দুবাই। প্রথম ম্যাচের মতো নাইট রাইডার্সের বিপক্ষেও মোস্তাফিজ শিকার করেন ২ উইকেট। এ দিন দ্বিতীয় ওভারে বোলিংয়ে এসে উন্মুক্ত চাঁদকে নিজের প্রথম শিকার বানান মোস্তাফিজ। রানের খাতা খোলার আগেই সাজঘরে ফিরে যান তিনি। এরপর পাওয়ার প্লের শেষ ওভারে ফের বোলিংয়ে আসেন মোস্তাফিজ। একটি করে চার ও ছয়ে তার প্রথম ২ বলে ১০ রান নেন ফিল সল্ট। তৃতীয় বল থেকে কোনো রান নিতে পারেননি এই ইংলিশ ব্যাটার। পরের বলেই তাকে সাজঘরের পথ দেখান মোস্তাফিজের। ড্রাইভ করতে গিয়ে রোভম্যান পাওয়েলের হাতে ধরা পড়েন সল্ট। ২১ বলে ২৭ রান করেন তিনি। এরপর ইনিংসের ১৫তম ওভারে নিজের তৃতীয় এবং শেষ ওভারটি করেন মোস্তাফিজ। সে ওভারে ৭ রান দিলে ছিলেন উইকেটশূন্য। সব মিলিয়ে এদিন ২ উইকেট নেওয়ার পথে ৩ ওভারে ২২ রান দেন মোস্তাফিজ।",
    "date": "প্রকাশ : ০৮ ডিসেম্বর ২০২৫, ১৫:৪৪",
    "crawled_at": "2025-12-17 00:14:21"
}