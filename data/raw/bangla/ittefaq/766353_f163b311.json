{
    "url": "https://www.ittefaq.com.bd/766353/%E0%A6%A1%E0%A7%87%E0%A6%AD%E0%A6%BF%E0%A6%B2-%E0%A6%B9%E0%A6%BE%E0%A6%A8%E0%A7%8D%E0%A6%9F-%E0%A6%AB%E0%A7%87%E0%A6%9C-%E0%A7%A8-%E0%A6%8F%E0%A6%95%E0%A6%A6%E0%A6%BF%E0%A6%A8%E0%A7%87-%E0%A6%B8%E0%A6%BE%E0%A6%B0%E0%A6%BE%E0%A6%A6%E0%A7%87%E0%A6%B6%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0-%E0%A6%86%E0%A6%B0%E0%A6%93",
    "language": "bangla",
    "source": "ittefaq",
    "title": "ডেভিল হান্ট ফেজ ২: একদিনে সারাদেশে গ্রেপ্তার আরও ৮২৩",
    "body": "অবৈধ অস্ত্র উদ্ধার, আইনশৃঙ্খলা পরিস্থিতি নিয়ন্ত্রণ ও ফ্যাসিস্টদের দমনে গত শনিবার সন্ধ্যা থেকে দেশজুড়ে ‘অপারেশন ডেভিল হান্ট ফেজ-২’ নামে বিশেষ অভিযান শুরু করেছে যৌথ বাহিনী। বিশেষ এই অভিযানে গত ২৪ ঘণ্টায় সারাদেশে আরও ৮২৩ জনকে গ্রেপ্তারসহ বিভিন্ন ধরনের অবৈধ অস্ত্র ও গোলাবারুদ উদ্ধার করেছে পুলিশ। মঙ্গলবার (১৬ ডিসেম্বর) বিকেলে পুলিশ সদর দপ্তর থেকে এ তথ্য জানানো হয়। ‎ ‎পুলিশ সদর দপ্তর জানায়, সোমবার থেকে মঙ্গলবার বিকেল পর্যন্ত গত ২৪ ঘণ্টায় অপারেশন ডেভিল হান্ট ফেইজ-২-এর অভিযানে সারাদেশে ৮২৩ জনকে গ্রেপ্তার করা হয়েছে। এছাড়া বিভিন্ন মামলা ও ওয়ারেন্টভুক্ত ৬১৬ আসামিকে গ্রেপ্তার করা হয়েছে। এ সময় অবৈধ তিনটি এলজি, একটি দেশীয় ওয়ান শুটারগান, আট রাউন্ড রাইফেলের গুলি, চার রাউন্ড পিস্তলের গুলি, তিন রাউন্ড কার্তুজ ও দুটি বার্মিজ চাকু উদ্ধার করা হয়েছে। এ নিয়ে গত চার দিনের অভিযানে দুই হাজার ৪৩৩ জনকে গ্রেপ্তার করা হয়েছে। এবং আগ্নেয়াস্ত্র উদ্ধার হয়েছে ১২টি।",
    "date": "প্রকাশ : ১৬ ডিসেম্বর ২০২৫, ২০:৪১",
    "crawled_at": "2025-12-17 00:13:21"
}