{
    "url": "https://www.ittefaq.com.bd/766041/%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%95%E0%A6%AE%E0%A6%BF%E0%A6%B6%E0%A6%A8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF-%E0%A6%86%E0%A6%B8%E0%A7%8D%E0%A6%A5%E0%A6%BE-%E0%A6%AB%E0%A6%BF%E0%A6%B0%E0%A6%BF%E0%A7%9F%E0%A7%87-%E0%A6%86%E0%A6%A8%E0%A6%BE%E0%A6%87-%E0%A6%AC%E0%A7%9C",
    "language": "bangla",
    "source": "ittefaq",
    "title": "নির্বাচন কমিশনের প্রতি আস্থা ফিরিয়ে আনাই বড় চ্যালেঞ্জ: ইসি সানাউল্লাহ",
    "body": "গত দেড় দশকে নির্বাচন কমিশনের (ইসি) প্রতি মানুষের আস্থা ও আত্মবিশ্বাসের বড় ধরনের অবনতি হয়েছে বলে মন্তব্য করেছেন নির্বাচন কমিশনার আবুল ফজল মোহাম্মদ সানাউল্লাহ। এই আস্থা পুনরুদ্ধার করাকেই বর্তমান কমিশনের জন্য সবচেয়ে বড় চ্যালেঞ্জ হিসেবে দেখছেন তিনি। রোববার (১৪ ডিসেম্বর) রাজধানীর চীন মৈত্রী সম্মেলন কেন্দ্রে নাগরিক প্ল্যাটফর্ম আয়োজিত এক অনুষ্ঠানে এসব কথা বলেন তিনি। এ সময় নির্বাচন কমিশনার আবুল ফজল মো. সানাউল্লাহ বলেন, গত দেড় দশকে নির্বাচন কমিশনের প্রতি জনগণের আস্থা ও বিশ্বাস সবচেয়ে বেশি ক্ষতিগ্রস্ত হয়েছে। সেই আস্থা ফিরিয়ে আনাই এখন কমিশনের প্রধান দায়িত্ব ও চ্যালেঞ্জ।",
    "date": "প্রকাশ : ১৪ ডিসেম্বর ২০২৫, ১৬:০৭",
    "crawled_at": "2025-12-17 19:37:56"
}