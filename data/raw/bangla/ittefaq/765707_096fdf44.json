{
    "url": "https://www.ittefaq.com.bd/765707/%E0%A6%B6%E0%A7%87%E0%A6%B7-%E0%A6%AE%E0%A7%81%E0%A6%B9%E0%A7%82%E0%A6%B0%E0%A7%8D%E0%A6%A4%E0%A7%87-%E0%A6%AC%E0%A6%BE%E0%A6%A4%E0%A6%BF%E0%A6%B2-%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF-%E0%A6%B8%E0%A6%82%E0%A6%97%E0%A7%80%E0%A6%A4%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80-%E0%A6%86%E0%A6%A4%E0%A6%BF%E0%A6%AB",
    "language": "bangla",
    "source": "ittefaq",
    "title": "শেষ মুহূর্তে বাতিল পাকিস্তানি সংগীতশিল্পী আতিফ আসলামের কনসার্ট",
    "body": "উপমহাদেশের জনপ্রিয় পাকিস্তানি সংগীতশিল্পী আতিফ আসলামের বাংলাদেশে আসন্ন কনসার্ট শেষ মুহূর্তে বাতিল হয়েছে। বৃহস্পতিবার (১১ ডিসেম্বর) রাতে নিজের ফেসবুক পেজে এক পোস্টে বিষয়টি নিশ্চিত করেন শিল্পী। পোস্টে তিনি জানান, আয়োজকদের পক্ষ থেকে স্থানীয় প্রয়োজনীয় অনুমতি, নিরাপত্তা ছাড়পত্র এবং লজিস্টিকস যথাযথভাবে নিশ্চিত না হওয়ায় তারা অনুষ্ঠানটিতে অংশ নিতে পারছেন না। বাংলাদেশি ভক্তদের প্রতি দুঃখ প্রকাশ করে আতিফ লেখেন, এমন পরিস্থিতিতে কনসার্টে অংশগ্রহণ সম্ভব নয়। আগামী শনিবার (১৩ ডিসেম্বর) অনুষ্ঠিত হওয়ার কথা ছিল বহুল প্রতীক্ষিত এই কনসার্ট। আতিফ আসলামের সঙ্গে মঞ্চে পারফর্ম করার কথা ছিল দেশীয় ব্যান্ড নেমেসিস, আজম খান ফিডারস এবং বেশ কয়েকজন ফোক শিল্পীর।",
    "date": "প্রকাশ : ১২ ডিসেম্বর ২০২৫, ০২:০০",
    "crawled_at": "2025-12-17 19:58:47"
}