{
    "url": "https://www.ittefaq.com.bd/765933/%E0%A6%AC%E0%A6%BF%E0%A6%9C%E0%A6%AF%E0%A6%BC%E0%A7%87%E0%A6%B0-%E0%A7%AB%E0%A7%AB-%E0%A6%AC%E0%A6%9B%E0%A6%B0%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%AF%E0%A6%BC-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%B6%E0%A6%BE-%E0%A6%93-%E0%A6%AC%E0%A6%BE%E0%A6%B8%E0%A7%8D%E0%A6%A4%E0%A6%AC%E0%A6%A4%E0%A6%BE",
    "language": "bangla",
    "source": "ittefaq",
    "title": "‘বিজয়ের ৫৫ বছরে শিক্ষায় প্রত্যাশা ও বাস্তবতা’ শীর্ষক সাংস্কৃতিক আয়োজন",
    "body": "মহান বিজয়ের ৫৫ বছর পূর্তিতে এডুকেশন ওয়াচ ও এটিএন বাংলা-সময়ের যৌথ উদ্যোগে আয়োজন করা হয়েছে “বিজয়ের ৫৫ বছরে বাংলাদেশ, শিক্ষায় প্রত্যাশা ও বাস্তবতা” শীর্ষক আলোচনা, কুইজ কনটেস্ট ও সাংস্কৃতিক অনুষ্ঠান। ১৯৭১ সালের গৌরবগাঁথা ইতিহাস ও প্রেরণাকে নতুন প্রজন্মের কাছে পৌঁছে দেওয়া ও শিক্ষার্থীদের মাঝে অংশগ্রহণমূলক শিক্ষা বাড়ানোর উদ্দেশ্যে এই আয়োজন করা হয়েছে। কুইজ প্রতিযোগিতায় দেশের যেকোনো শিক্ষাপ্রতিষ্ঠানের শিক্ষার্থী অংশগ্রহণ করতে পারবেন। কুইজ প্রতিযোগিতায় অংশগ্রহণকারীদের প্রাথমিক বাছাইয়ের মাধ্যমে নির্বাচিত ১০ জন শিক্ষার্থী পাবেন ১ মিনিটের বক্তব্য উপস্থাপনের সুযোগ। সাংস্কৃতিক অনুষ্ঠানে শিক্ষার্থীরা দলীয় আবৃত্তি, দলীয় সংগীত ও দলীয় নৃত্য পরিবেশন করবে। অংশগ্রহণকারীদের জন্য থাকবে সম্মাননা সার্টিফিকেট। এই আয়োজনের অংশ হিসেবে সীমিত সংখ্যক সাক্ষাৎকার রেকর্ড করা হবে, যা অনুষ্ঠানের মূল সম্প্রচারে অন্তর্ভুক্ত হবে। রেজিস্ট্রেশনের জন্য শিক্ষার্থীরা তাদের নাম, শিক্ষাপ্রতিষ্ঠান, শ্রেণী, মোবাইল নম্বর এবং আগ্রহের বিষয় লিখে WhatsApp করতে পারবেন ০১৬৪৩৩৯০০৭০ নম্বরে। রেকর্ডিংয়ের তারিখ ও স্থান: ১৪ ডিসেম্বর, রোববার, সকাল ১০টা, ড্যাফোডিল প্লাজা – ৭১ মিলনায়তন, সোবহানবাগ, ঢাকা। সম্প্রচার: ২০ ডিসেম্বর, শনিবার, সকাল ১১টায় এটিএন বাংলা–এ বিশেষ আয়োজন “বিজয়ের ৫৫ বছরে বাংলাদেশ” সম্প্রচারিত হবে। ",
    "date": "প্রকাশ : ১৩ ডিসেম্বর ২০২৫, ১৯:৩৫",
    "crawled_at": "2025-12-17 19:58:11"
}