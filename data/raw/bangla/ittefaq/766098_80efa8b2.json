{
    "url": "https://www.ittefaq.com.bd/766098/%E2%80%98%E0%A6%87%E0%A6%A8%E0%A7%8D%E0%A6%9F%E0%A6%BE%E0%A6%B0%E0%A6%A8%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A6%BE%E0%A6%B2-%E0%A6%B9%E0%A6%BF%E0%A6%89%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%B0%E0%A6%BE%E0%A6%87%E0%A6%9F%E0%A6%B8-%E0%A6%AA%E0%A6%BF%E0%A6%B8-%E0%A6%85%E0%A7%8D%E0%A6%AF%E0%A6%BE%E0%A6%93%E0%A7%9F%E0%A6%BE%E0%A6%B0%E0%A7%8D%E0%A6%A1%E2%80%99",
    "language": "bangla",
    "source": "ittefaq",
    "title": "‘ইন্টারন্যাশনাল হিউম্যান রাইটস পিস অ্যাওয়ার্ড’ পেলেন শুকুর আলী শুভ",
    "body": "‘ইন্টারন্যাশনাল হিউম্যান রাইটস পিস অ্যাওয়ার্ড-২০২৫’ পেয়েছেন বাংলাদেশ সংবাদ সংস্থার (বাসস) বিশেষ প্রতিবেদক ও ঢাকা রিপোর্টার্স ইউনিটির (ডিআরইউ)’র সাবেক সভাপতি সৈয়দ শুকুর আলী শুভ। বিশ্ব মানবাধিকার দিবস উপলক্ষে ‘সার্বজনীন মানবাধিকার প্রতিষ্ঠায় গণমাধ্যম ও আমাদের করণীয়’ শীর্ষক আলোচনা সভা ও ইন্টারন্যাশনাল হিউম্যান রাইটস পিস অ্যাওয়ার্ড অনুষ্ঠানে তাকে এ সম্মাননা দেওয়া হয়। শনিবার (১৩ ডিসেম্বর) সন্ধ্যায় রাজধানীর বিশ্ব সাহিত্য কেন্দ্রে এশিয়া হিউম্যান রাইটস্ ফাউন্ডেশন ও আন্তর্জাতিক প্রবাসী মানবাধিকার ফাউন্ডেশনের আয়োজনে ওই অনুষ্ঠানের আয়োজন করা হয়। অনুষ্ঠানে আয়োজকদের পক্ষ থেকে বিভিন্ন ক্যাটাগরিতে গুনিজনদের অ্যাওয়ার্ড প্রদান এবং শেরে বাংলা পথকলি স্কুলের পথশিশু শিক্ষার্থীদের মাঝে কম্বল বিতরণ করেন অতিথিরা। অনুষ্ঠানে প্রধান অতিথি হিসেবে উপস্থিত ছিলেন সুপ্রিম কোর্টের বিচারপতি সিকদার মকবুল হক। প্রধান আলোচক হিসেবে ছিলেন ইবাইস বিশ্ববিদ্যালয় অধ্যাপক মোহাম্মদ আহসান উল্লাহ। বিশেষ অতিথি হিসেবে উপস্থিত ছিলেন—এশিয়া হিউম্যান রাইটস ফাউন্ডেশনের উপদেষ্টা প্রফেসর ড. এম এ সাত্তার, বাংলাদেশ ফেডারেল সাংবাদিক ইউনিয়ন (বিএফইউজে)-এর সাংগঠনিক সম্পাদক এরফানুল হক নাহিদ, ঢাকা রিপোর্টার্স ইউনিয়ন (ডিআরইউ)র সাবেক সভাপতি সৈয়দ শুকুর আলী শুভ, বাংলাদেশ ফটোজার্নালিস্ট অ্যাসোসিয়েশনের সাবেক সাধারণ সম্পাদক কাজল হাজরা, বর্তমান সহ-সভাপতি মো. মশিউর রহমান সুমন, আন্তর্জাতিক প্রবাসী মানবাধিকার ফাউন্ডেশনের উপদেষ্টা এলিজা জামান প্রমুখ।",
    "date": "প্রকাশ : ১৪ ডিসেম্বর ২০২৫, ২২:০১",
    "crawled_at": "2025-12-17 20:01:00"
}