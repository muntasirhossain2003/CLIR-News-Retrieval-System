{
    "url": "https://www.ittefaq.com.bd/766281/%E0%A6%B0%E0%A6%BE%E0%A6%B8%E0%A7%8D%E0%A6%A4%E0%A6%BE%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%AA%E0%A7%9C%E0%A7%87-%E0%A6%9B%E0%A6%BF%E0%A6%B2-%E0%A6%AE%E0%A6%BE%E0%A6%A5%E0%A6%BE%E0%A6%AC%E0%A6%BF%E0%A6%B9%E0%A7%80%E0%A6%A8-%E0%A6%AE%E0%A6%B0%E0%A6%A6%E0%A7%87%E0%A6%B9-%E0%A6%AE%E0%A7%87%E0%A6%B2%E0%A7%87%E0%A6%A8%E0%A6%BF-%E0%A6%AA%E0%A6%B0%E0%A6%BF%E0%A6%9A%E0%A7%9F",
    "language": "bangla",
    "source": "ittefaq",
    "title": "রাস্তার পাশে পড়ে ছিল মাথাবিহীন মরদেহ, মেলেনি পরিচয়",
    "body": "নারায়ণগঞ্জের আড়াইহাজার উপজেলায় মাথাবিহীন একটি লাশ উদ্ধার করেছে পুলিশ। মঙ্গলবার (সকাল ৮টা) উপজেলার মাহমুদপুর ইউনিয়নের শ্রীনিবাসদী এলাকায় একটি রাস্তার পাশ থেকে লাশটি উদ্ধার করা হয়। পুলিশের ধারণা, নিহত ব্যক্তির বয়স আনুমানিক ৩৫ থেকে ৪০ বছরের মধ্যে। তবে এখনো তার পরিচয় শনাক্ত করা যায়নি। আড়াইহাজার থানার ওসি (তদন্ত) রিপন কুমার জানান, স্থানীয়দের কাছ থেকে খবর পেয়ে পুলিশ ঘটনাস্থলে গিয়ে লাশটি উদ্ধার করে। লাশটির মাথা নেই এবং পেটের নাড়িভুঁড়ি বের করা অবস্থায় পাওয়া গেছে। শরীরে কোনো কাপড় ছিল না। আশপাশে মাথার কোনো সন্ধানও পাওয়া যায়নি। তিনি আরও জানান, কে বা কারা নৃশংসভাবে এই হত্যাকাণ্ড ঘটিয়ে লাশটি ফেলে রেখে গেছে, তা তদন্ত করে দেখা হচ্ছে। একই সঙ্গে নিহত ব্যক্তির পরিচয় ও হত্যাকারীদের শনাক্তের চেষ্টা চলছে।",
    "date": "প্রকাশ : ১৬ ডিসেম্বর ২০২৫, ১০:৫৭",
    "crawled_at": "2025-12-16 19:48:25"
}