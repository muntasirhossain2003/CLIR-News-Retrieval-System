{
    "url": "https://www.dhakapost.com/national/415111",
    "language": "bangla",
    "source": "dhaka_post",
    "title": "টিকিটবিহীন প্রায় ২১০০ যাত্রী, জরিমানা আদায় সাড়ে ৪ লাখের বেশি",
    "body": "একদিনে ৭৩টি ট্রেনে অভিযান চালিয়ে টিকিটবিহীন ২ হাজার ৯৩ জন যাত্রীকে শনাক্ত করেছে বাংলাদেশ রেলওয়ে। তাদের কাছ থেকে ভাড়াসহ জরিমানা আদায় হয়েছে মোট ৪ লাখ ৬০ হাজার ৫৫০ টাকা। আজ (সোমবার) বাংলাদেশ রেলওয়ের ফেসবুক পেজে প্রকাশ করা এক তথ্যে এসব কথা জানানো হয়। সেখানে বলা হয়, গতকাল ৭ ডিসেম্বর বাংলাদেশ রেলওয়ের পূর্বাঞ্চলে পরিচালিত অভিযানে মোট ১০৪ জন টিটিই কাজ করেছেন। তারা ৭৩টি ট্রেনে টিকিট–পরিদর্শন কার্যক্রম পরিচালনা করেন। এতে টিকিটবিহীন ভ্রমণকারী শনাক্ত হয়েছেন মোট ২ হাজার ৯৩ জনকে। অভিযানে মোট ভাড়া আদায় হয়েছে ৩ লাখ ২১ হাজার ৩৮৫ টাকা এবং জরিমানা আদায় হয়েছে এক লাখ ৩৯ হাজার ১৬৫ টাকা। সব মিলিয়ে রেলওয়ের আয় দাঁড়িয়েছে ৪ লাখ ৬০ হাজার ৫৫০ টাকা। ওইদিন মোট ৩ হাজার ৩৪৮টি টিকিট যাচাই করা হয়।",
    "date": "2025-12-08 13:13:00",
    "crawled_at": "2025-12-17 23:41:45"
}