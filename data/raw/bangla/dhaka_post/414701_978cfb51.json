{
    "url": "https://www.dhakapost.com/economy/414701",
    "language": "bangla",
    "source": "dhaka_post",
    "title": "যমুনা ব্যাংকের ৮০০ কোটি টাকার ৫ম সাব-অর্ডিনেট বন্ডের উদ্বোধন",
    "body": "সম্প্রতি যমুনা ব্যাংক পিএলসি এর ঢাকার প্রধান কার্যালয়ে আনুষ্ঠানিকভাবে ৮০০ কোটি টাকার ৫ম সাব-অর্ডিনেটেড বন্ড বাজারে আনার ঘোষণা দেওয়া হয়। বন্ডটির মেয়াদ ৭ বছর এবং বর্তমান সুদহার ১২.৬৫ শতাংশ। প্রতি ছয় মাসে কুপন পরিশোধের সুবিধা থাকায় এটি বিনিয়োগকারীদের জন্য স্থিতিশীল আয়ের সুযোগ সৃষ্টি করবে এবং ব্যাংকের টিয়ার-২ মূলধন আরো শক্তিশালী করবে। যমুনা ব্যাংকের সম্মানিত চেয়ারম্যান মো. বেলাল হোসেন উক্ত অনুষ্ঠানটির উদ্বোধন করেন। উপস্থিত ছিলেন– ব্যাংকের পরিচালনা পর্ষদের সম্মানিত পরিচালকরা, ব্যবস্থাপনা পরিচালক ও সিইও মির্জা ইলিয়াস উদ্দীন আহম্মদ, সব বিভাগের বিভাগীয় প্রধানগণ এবং শাখা ব্যবস্থাপকরা। চেয়ারম্যান বলেন, যমুনা ব্যাংক সর্বদা গ্রাহকদের চাহিদার ভিত্তিতে নতুন সেবা নিয়ে আসছে এবং এই উদ্যোগ ব্যাংকের টেকসই প্রবৃদ্ধিকে আরও এগিয়ে নেবে।",
    "date": "2025-12-06 17:21:00",
    "crawled_at": "2025-12-17 22:50:12"
}