{
    "url": "https://www.dhakapost.com/economy/412563",
    "language": "bangla",
    "source": "dhaka_post",
    "title": "যমুনা ব্যাংকের উদ্যোগে আর্থিক শিক্ষা কার্যক্রম অনুষ্ঠিত",
    "body": "সম্প্রতি যমুনা ব্যাংক পিএলসির উদ্যোগে আর্থিক সাক্ষরতা কর্মসূচির অংশ হিসেবে মৌলভীবাজারের শ্রীমঙ্গল সরকারি বালিকা উচ্চ বিদ্যালয়ের মিলনায়তনে ছাত্রীদের নিয়ে একটি শিক্ষা কার্যক্রম অনুষ্ঠিত হয়েছে। অনুষ্ঠানে প্রধান অতিথি হিসেবে উপস্থিত ছিলেন– যমুনা ব্যাংকের এক্সিকিউটিভ ভাইস প্রেসিডেন্ট ও ব্যাংকিং অপারেশন ডিভিশনের প্রধান জনাব মো. আব্দুস সোবহান। তিনি শিক্ষার্থীদের উদ্দেশ্যে বলেন, ‘ছাত্র জীবনের শুরু থেকেই ব্যক্তিগত আর্থিক ব্যবস্থাপনাই ভবিষ্যৎ জীবনে অনিবার্য সাফল্য।’ বিশেষ অতিথি হিসেবে উপস্থিত ছিলেন, যমুনা ব্যাংকের সিলেট অঞ্চলের আঞ্চলিক প্রধান ও সিলেট শাখার ব্যবস্থাপক জনাব শামসুল আলম চৌধুরী এবং অত্র বিদ্যালয়ের প্রধান শিক্ষক জনাব মো. কামাল উদ্দিন। অনুষ্ঠানে সভাপতিত্ব করেন যমুনা ব্যাংকের শ্রীমঙ্গল শাখার ব্যবস্থাপক জনাব মো. মোশারফ হোসেন। এতে ওই স্কুলের শিক্ষকরাও উপস্থিত ছিলেন।",
    "date": "2025-11-26 22:38:00",
    "crawled_at": "2025-12-17 22:50:27"
}