{
    "url": "https://www.dhakapost.com/economy/417290",
    "language": "bangla",
    "source": "dhaka_post",
    "title": "‘আকিজ বাইসাইকেল বিজয় র‍্যালি’ অনুষ্ঠিত",
    "body": "মহান বিজয় দিবস এবং আকিজ বাইসাইকেলের জন্মদিন উদযাপন উপলক্ষ্যে ১৬ ডিসেম্বর ঢাকায় আয়োজিত হয়েছে বিশেষ ‘আকিজ বাইসাইকেল বিজয় র‍্যালি’। বাংলাদেশের স্বাধীনতার চেতনা উদযাপন এবং প্রজন্ম থেকে প্রজন্মে ছড়িয়ে দেওয়ার উদ্দেশ্যে এই র‍্যালিতে অংশ নেন আকিজ বাইসাইকেল ব্যবহারকারী ও অন্যান্য সাইক্লিস্টরা। আকিজ বাইসাইকেলের পক্ষ জানায়, এই বিজয় র‍্যালির মূল উদ্দেশ্য হলো স্বাধীনতার চেতনা জনগণের মাঝে ছড়িয়ে দেওয়া এবং জাতীয় গৌরবের সঙ্গে আকিজ বাইসাইকেলের অগ্রযাত্রাকে তুলে ধরা। আকিজ বাইসাইকেল ২০২৩ সালে তাদের বাণিজ্যিক যাত্রা শুরু করে এবং অল্প সময়ের মধ্যেই বাংলাদেশে একটি মানসম্মত ও সুনামধন্য ব্র্যান্ড হিসেবে নিজেকে প্রতিষ্ঠিত করেছে। প্রতিষ্ঠানটি উন্নত প্রযুক্তি, আধুনিক নকশা এবং আন্তর্জাতিক মান বজায় রেখে শিশু, তরুণ ও প্রাপ্তবয়স্ক সকল শ্রেণির মানুষের জন্য নিরাপদ ও আরামদায়ক সাইকেল সরবরাহ করে আসছে। পাশাপাশি পরিবেশবান্ধব যাতায়াত এবং সুস্থ জীবনধারাকে উৎসাহিত করাও তাদের অন্যতম লক্ষ্য। বিজয় র‍্যালিতে উপস্থিত ছিলেন শেখ শামিম উদ্দিন, চেয়ারম্যান, আকিজ ভেঞ্চার গ্রুপ; সৈয়দ জয়নুল আবেদিন, প্রধান নির্বাহী কর্মকর্তা, আকিজ বাইসাইকেল এবং প্রতিষ্ঠানের ঊর্ধ্বতন কর্মকর্তারা।",
    "date": "2025-12-17 16:33:00",
    "crawled_at": "2025-12-17 23:15:19"
}