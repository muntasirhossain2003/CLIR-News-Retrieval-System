{
    "url": "https://www.dhakapost.com/country/412968",
    "language": "bangla",
    "source": "dhaka_post",
    "title": "শনিবার জয়পুরহাট শহরজুড়ে সাড়ে ৯ ঘণ্টা বিদ্যুৎ থাকবে না",
    "body": "জয়পুরহাট জেলার শহরজুড়ে শনিবার (২৯ নভেম্বর) সাড়ে ৯ ঘণ্টা বিদ্যুৎ সরবরাহ বন্ধ থাকবে। বার্ষিক রক্ষণাবেক্ষণ কাজের জন্য এদিন সকাল সাড়ে ৭টা থেকে বিকেল সাড়ে ৪টা পর্যন্ত বিদ্যুৎ সরবরাহ বন্ধ রাখার সিদ্ধান্ত নিয়েছে নর্দান ইলেকট্রিসিটি সাপ্লাই পিএলসি (নেসকো)। নেসকোর জয়পুরহাট বিক্রয় ও বিতরণ বিভাগ থেকে গত ২৪ নভেম্বর এক বিজ্ঞপ্তির মাধ্যমে এ তথ্য জানানো হয়েছে। নেসকোর নির্বাহী প্রকৌশলী সুমন সুত্রধর স্বাক্ষরিত বিজ্ঞপ্তিতে নাগরিকদের সাময়িক অসুবিধার জন্য দুঃখ প্রকাশ করা হয়েছে। বিজ্ঞপ্তিতে জানানো হয়েছে-জয়পুরহাট ১৩২/৩৩ কেভি গ্রিড উপকেন্দ্রের বার্ষিক রক্ষণাবেক্ষণ কাজের জন্য শনিবার সকাল সাড়ে ৭টা থেকে বিকেল সাড়ে ৪টা পর্যন্ত বিদ্যুৎ সরবরাহ বন্ধ রাখা হবে। নেসকো জয়পুরহাট দপ্তরের আওতাধীন সকল এলাকা এই সময়সূচির অন্তর্ভুক্ত থাকবে। নেসকো কর্তৃপক্ষ জানিয়েছে, নির্ধারিত কাজ সম্পন্ন হওয়ার পর দ্রুত সময়ের মধ্যে সংশ্লিষ্ট এলাকায় বিদ্যুৎ সরবরাহ স্বাভাবিক করা হবে।",
    "date": "2025-11-29 04:23:00",
    "crawled_at": "2025-12-17 23:40:57"
}