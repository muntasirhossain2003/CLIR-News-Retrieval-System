{
    "url": "https://www.dhakapost.com/international/417345",
    "language": "bangla",
    "source": "dhaka_post",
    "title": "অল্পের জন্য কুমিরের হাত থেকে বাঁচল বাঘ (ভিডিও)",
    "body": "নদীর কাছে যেতেই সেখান থেকে লাফ দিয়ে ওঠে কুমির; ওই সময় অল্পের জন্য রক্ষা পায় একটি বাঘ। ভারতের উত্তর প্রদেশের একটি বাঘ সংরক্ষণাগারে ঘটে এমন ঘটনা। যা ধরা পড়েছে ক্যামেরায়। সংবাদমাধ্যম এনডিটিভি বুধবার (১৭ ডিসেম্বর) জানিয়েছে, বাঘটি পানি খেতে নদীর কাছে যায়। তখন পানির নিচে লুকিয়ে ছিল কুমিরটি। বাঘটি যেই নদীর কাছে গেছে তখন এটি কামড়ে ধরার চেষ্টা করে বিশালাকৃতির কুমিরটি। তবে বাঘটি সঙ্গে সঙ্গে সেখান থেকে সরে যায়। এতে করে কুমিরের শিকার হওয়ার হাত থেকে বেঁচে যায় এটি। রামনগর নামে এই নদী ও এর আশপাশে বেশ কিছু হিংস্র ও বড় প্রাণী বাস করে। এরমধ্যে কুমির, বাঘ, গরিলা রয়েছে। যদিও বন্য পরিবেশে এ ঘটনা সাধারণ। তবে ক্যামেরায় এমন মুহূর্ত ধরা পড়া বেশ বিরল। ওই বাঘ সংরক্ষণাগারের পরিচালক সাকেত বাদোলা জানিয়েছেন, ভিডিওটি ধারণ করা হয়েছে সংরক্ষণাগারের ধিকালা জোনে। এই সংরক্ষণাগারে সাধারণ মানুষও ঘুরতে যান। সেখানকার কর্তৃপক্ষ সতর্কতা দিয়ে বলেছে, নিজেদের নিরাপত্তার জন্য সবার নিয়ম নীতি মেনে চলা আবশ্যক।",
    "date": "2025-12-17 19:47:00",
    "crawled_at": "2025-12-17 23:11:07"
}