{
    "url": "https://www.dhakapost.com/national/416317",
    "language": "bangla",
    "source": "dhaka_post",
    "title": "গণ-অভ্যুত্থানের যোদ্ধাদের জন্য নিরাপত্তার ব্যবস্থা নেওয়া হচ্ছে",
    "body": "জুলাই গণ-অভ্যুত্থানের সম্মুখসারির যোদ্ধাদের নিরাপত্তা নিশ্চিতে বিশেষ নিরাপত্তার ব্যবস্থা নেওয়া হচ্ছে বলে জানিয়েছেন স্বরাষ্ট্র উপদেষ্টা লেফটেন্যান্ট জেনারেল (অব.) মো. জাহাঙ্গীর আলম চৌধুরী। শনিবার (১৩ ডিসেম্বর) সচিবালয়ে মন্ত্রণালয় সভাকক্ষে আইনশৃঙ্খলা সংক্রান্ত কোর কমিটির বৈঠক শেষে সাংবাদিকদের তিনি এমন তথ্য জানান। উপদেষ্টা বলেন, জুলাই গণ-অভ্যুত্থানে সম্মুখসারির যোদ্ধাদের নিরাপত্তা নিশ্চিতে সরকার বদ্ধপরিকর। সরকারের পক্ষ থেকে তাদের নিরাপত্তায় বিশেষ নিরাপত্তা ব্যবস্থা নেওয়া হচ্ছে। তিনি বলেন, লুট হওয়া ও অবৈধ অস্ত্র উদ্ধারে আইনশৃঙ্খলা বাহিনীর অভিযান চলমান রয়েছে। এটিকে আরও জোরদার ও বেগবান করতে ফ্যাসিস্ট ও টোরোরিস্টদের দমনে অপারেশন ডেভিল হান্ট ফেজ টু অবিলম্বে চালু করার সিদ্ধান্ত নেওয়া হয়েছে।",
    "date": "2025-12-13 14:26:00",
    "crawled_at": "2025-12-17 23:20:40"
}