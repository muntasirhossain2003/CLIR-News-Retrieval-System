{
    "url": "https://www.dhakapost.com/country/413719",
    "language": "bangla",
    "source": "dhaka_post",
    "title": "সাতক্ষীরায় খালেদা জিয়ার সুস্থতার জন্য দোয়া মাহফিল",
    "body": "বিএনপির চেয়ারপার্সন ও তিনবারের সাবেক প্রধানমন্ত্রী বেগম খালেদা জিয়ার আশু সুস্থতা এবং দীর্ঘায়ু কামনা করে নিজ হাতে দোয়া পরিচালনা করতে গিয়ে অঝোরে কেঁদে ফেললেন সাতক্ষীরা-৩ (কালিগঞ্জ-আশাশুনি) আসনে বিএনপি মনোনীত প্রার্থী এবং দলের জাতীয় নির্বাহী কমিটির সদস্য কাজী আলাউদ্দীন। সোমবার (১ ডিসেম্বর) দরগা শরিফ হাফিজিয়া মাদরাসা ও এতিমখানা জামে মসজিদে বিএনপি চেয়ারপার্সন বেগম খালেদা জিয়ার সুস্থতা কামনায় এ দোয়া মাহফিল অনুষ্ঠিত হয়। দোয়া পরিচালনার সময় আবেগাপ্লুত হয়ে কাজী আলাউদ্দীন বলেন, তিনবারের সাবেক প্রধানমন্ত্রী বাংলাদেশের মানুষের উন্নয়ন ও উৎপাদনের রূপকার, সুজলা-সুফলা বাংলাদেশ গড়ার কারিগর বেগম খালেদা জিয়া আজ আইসিইউতে জীবন-মৃত্যুর সঙ্গে লড়ছেন। আমরা তার সুস্থতা কামনায় আল্লাহর রাস্তায় জানের ছদকাহ হিসেবে এই হাফিজিয়াখানার এতিম বাচ্চাদের জন্য ছাগল কোরবানি করছি। মহান আল্লাহতালা আমাদের মহান নেত্রীকে সুস্থতা দান করুন। দোয়া মাহফিলে উপস্থিত ছিলেন- আশাশুনি উপজেলা বিএনপির সাবেক সদস্য সচিব মশিউল হুদা তুহিন, সাবেক যুগ্ম আহ্বায়ক আজহারুল ইসলাম মন্টু, মো. শওকত হোসেন, রবিউল আওয়াল ছোট, মো. আব্দুল আলিম, শেখ আব্দুর রশিদ, তুহিনউল্লাহ তুহিন, উপজেলা যুবদলের সাবেক সভাপতি বজলুর রহমান ও সদস্য সচিব আবু জাহিদ সোহাগসহ দলীয় নেতাকর্মীরা।",
    "date": "2025-12-02 09:04:00",
    "crawled_at": "2025-12-17 23:32:00"
}