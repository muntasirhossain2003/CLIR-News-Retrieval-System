{
    "url": "https://www.dhakapost.com/national/416686?utm_source=internal&utm_medium=related_content&utm_campaign=interlinking",
    "language": "bangla",
    "source": "dhaka_post",
    "title": "হাদি হত্যাচেষ্টা : আরও তিন সন্দেহভাজন আটক",
    "body": "ঢাকা-৮ আসনের সম্ভাব্য স্বতন্ত্র প্রার্থী ও ইনকিলাব মঞ্চের মুখপাত্র ওসমান হাদিকে গুলির ঘটনায় আরও তিন সন্দেহভাজনকে আটক করেছে র‍্যাব। রোববার রাত ৯টার দিকে র‍্যাবের আইন ও গণমাধ্যম শাখার পরিচালক উইং কমান্ডার এম জেড এম ইন্তেখাব চৌধুরী এ তথ্য নিশ্চিত করেছেন। তিনি জানান, ওসমান হাদি হত্যাচেষ্টা ঘটনার মূল অভিযুক্ত ফয়সাল করিমের স্বাক্ষরিত বিপুল পরিমাণ চেকবই এবং ইলেকট্রনিক ডিভাইসসহ তিনজন সন্দেহভাজন ব্যক্তিকে আটক করেছে র‍্যাব। আটকরা হলেন- অভিযুক্ত ফয়সালের শ্যালক শিপু, স্ত্রী সামিয়া ও মারিয়া। জানা গেছে, র‍্যাবের একাধিক ব্যাটালিয়নের যৌথ অভিযানে রাজধানী থেকে একজন এবং নারায়ণগঞ্জ থেকে দুজনকে আটক করা হয়। পরে তাদের পুলিশের কাছে হস্তান্তর করে র‍্যাব।",
    "date": "2025-12-14 21:43:00",
    "crawled_at": "2025-12-17 23:30:16"
}