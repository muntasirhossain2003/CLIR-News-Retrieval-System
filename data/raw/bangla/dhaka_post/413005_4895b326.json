{
    "url": "https://www.dhakapost.com/country/413005",
    "language": "bangla",
    "source": "dhaka_post",
    "title": "মাগুরা শহরে ৮ ঘণ্টা বিদ্যুৎ থাকবে না",
    "body": "মাগুরা শহরজুড়ে শনিবার (২৯ নভেম্বর) ৮ ঘণ্টার জন্য বিদ্যুৎ সরবরাহ বন্ধ থাকবে। বার্ষিক মেরামত ও সংরক্ষণমূলক কাজের কারণে এ দিন সকাল ৮টা থেকে বিকেল ৪টা পর্যন্ত বিদ্যুৎ বন্ধ রাখার সিদ্ধান্ত নিয়েছে মাগুরা বিদ্যুৎ সরবরাহ ওয়েস্ট জোন পাওয়ার ডিস্ট্রিবিউশন কোম্পানি লিমিটেড (ওজোপাডিকো লিঃ)। মাগুরা বিদ্যুৎ সরবরাহ ওজোপাডিকো লিঃ থেকে গত ২৫ নভেম্বর প্রকাশিত এক বিজ্ঞপ্তিতে এ তথ্য জানানো হয়েছে। মাগুরা বিদ্যুৎ সরবরাহ ওজোপাডিকো লিমিটেডের নির্বাহী প্রকৌশলী পলাশ কুমার ঘোষ স্বাক্ষরিত সেই বিজ্ঞপ্তিতে নাগরিকদের সাময়িক অসুবিধার জন্য দুঃখ প্রকাশ করা হয়। বিজ্ঞপ্তিতে জানানো হয়- মাগুরা ৩৩/১১ কেভি উপকেন্দ্রের বার্ষিক মেরামত ও সংরক্ষণমূলক কাজের জন্য শনিবার সকাল ৮টা থেকে বিকেল ৪টা পর্যন্ত বিদ্যুৎ সরবরাহ বন্ধ থাকবে। মাগুরা বিদ্যুৎ সরবরাহ ওজোপাডিকো লিঃ আওতাধীন সব এলাকা এই সময়সূচির অন্তর্ভুক্ত থাকবে। কাজ সম্পন্ন হলে নির্ধারিত সময়ের আগে বা পরে বিদ্যুৎ সরবরাহ চালু হতে পারে।",
    "date": "2025-11-29 10:30:00",
    "crawled_at": "2025-12-17 23:17:56"
}