{
    "url": "https://www.dhakapost.com/economy/417375",
    "language": "bangla",
    "source": "dhaka_post",
    "title": "প্রবাসী আস্থায় রেমিট্যান্স পুরস্কার জিতল রূপালী ব্যাংক",
    "body": "২০২৪–২৫ অর্থবছরে রেমিট্যান্স সংগ্রহে সমগ্র ব্যাংকিং খাতে অষ্টম স্থান অর্জন করেছে রাষ্ট্রায়ত্ত রূপালী ব্যাংক পিএলসি। প্রবাসীদের অর্থ প্রেরণে কার্যকর ভূমিকা রাখার স্বীকৃতিস্বরূপ ব্যাংকটি এ মর্যাদাপূর্ণ অবস্থান অর্জন করে। আন্তর্জাতিক অভিবাসী দিবস ও প্রবাসী দিবস ২০২৫ উপলক্ষ্যে বুধবার (১৭ ডিসেম্বর) রাজধানীর ওসমানী স্মৃতি মিলনায়তনে আয়োজিত এক অনুষ্ঠানে রূপালী ব্যাংকের ব্যবস্থাপনা পরিচালক কাজী মো. ওয়াহিদুল ইসলামের হাতে রেমিট্যান্স অ্যাওয়ার্ড তুলে দেন প্রবাসী কল্যাণ ও বৈদেশিক কর্মসংস্থান মন্ত্রণালয়ের উপদেষ্টা ড. আসিফ নজরুল। ব্যাংক সূত্র জানায়, এই সাফল্যের পেছনে রয়েছে কার্যকর করপোরেট গভর্ন্যান্স, আধুনিক ও সহজলভ্য রেমিট্যান্স সেবা, ডিজিটাল চ্যানেলের সম্প্রসারণ এবং প্রবাসী গ্রাহকদের প্রতি ব্যাংকের ধারাবাহিক আস্থা ও নিবিড় সেবা। রূপালী ব্যাংক ভবিষ্যতেও প্রবাসীদের রেমিট্যান্স আরও সহজ, দ্রুত ও নিরাপদ করতে প্রতিশ্রুতিবদ্ধ বলে জানিয়েছে কর্তৃপক্ষ।",
    "date": "2025-12-17 21:46:00",
    "crawled_at": "2025-12-17 23:43:05"
}