{
    "url": "https://www.dhakapost.com/country/416144",
    "language": "bangla",
    "source": "dhaka_post",
    "title": "সাতক্ষীরা-খুলনা মহাসড়কে বাসের ধাক্কায় ইজিবাইক চালক নিহত",
    "body": "সাতক্ষীরা-খুলনা মহাসড়কের বিনেরপোতা এলাকায় বাসের ধাক্কায় এক ইজিবাইক চালক নিহত হয়েছেন। শুক্রবার (১২ ডিসেম্বর) দুপুরে এ দুর্ঘটনা ঘটে। প্রত্যক্ষদর্শীরা জানান, খুলনা থেকে সাতক্ষীরাগামী একটি বাস নিয়ন্ত্রণ হারিয়ে সামনে থাকা একটি ইজিবাইককে সজোরে ধাক্কা দেয়। ধাক্কার তীব্রতায় ইজিবাইক চালক ঘটনাস্থলেই মারা যান। এ সময় ইজিবাইকে থাকা কয়েকজন যাত্রীসহ প্রায় ১৫ জন আহত হন। তাদের সাতক্ষীরা সদর হাসপাতালে ভর্তি করা হয়েছে। সাতক্ষীরা সদর থানা পুলিশের ভারপ্রাপ্ত কর্মকর্তা (ওসি-অপারেশন) বলেন, বাস-ইজিবাইক দুর্ঘটনায় অনেকেই আহত হয়েছেন। কতজন নিহত হয়েছেন তা তাৎক্ষণিকভাবে নিশ্চিত করা যায়নি। ঘটনার পর কিছু সময়ের জন্য মহাসড়কে যান চলাচল ব্যাহত হলেও পরে পুলিশ পরিস্থিতি স্বাভাবিক করে।",
    "date": "2025-12-12 16:33:00",
    "crawled_at": "2025-12-17 23:32:40"
}