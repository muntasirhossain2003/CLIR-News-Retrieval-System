{
    "url": "https://www.dhakapost.com/international/417228",
    "language": "bangla",
    "source": "dhaka_post",
    "title": "আমাদের অবশ্যই বাংলাদেশকে শিক্ষা দিতে হবে, বললেন আসামের মুখ্যমন্ত্রী",
    "body": "ভারতের মূল ভূখণ্ড থেকে উত্তর-পূর্বাঞ্চলকে (নর্থ-ইস্ট) বিচ্ছিন্ন করার হুমকি অব্যাহত থাকলে নয়াদিল্লি বেশিদিন চুপ থাকবে না বলে হুঁশিয়ারি দিয়েছেন আসামের মুখ্যমন্ত্রী হেমন্ত বিশ্ব শর্মা। তিনি বলেন, গত এক বছর ধরে ওই দেশ (বাংলাদেশ) থেকে বারবার বক্তব্য আসছে যে উত্তর-পূর্ব ভারতের রাজ্যগুলোকে আলাদা করে বাংলাদেশের অংশ করা উচিত। তবে ভুলে গেলে চলবে না, ভারত একটি বিশাল দেশ, পারমাণবিক শক্তিধর এবং বিশ্বের চতুর্থ বৃহত্তম অর্থনীতি। বাংলাদেশ কীভাবে এমনটা ভাবতে পারে? এটা নিয়ে ভাবাও ভুল, কিন্তু বাংলাদেশের মানুষের চিন্তাভাবনায় সমস্যা আছে।’ মঙ্গলবার (১৬ ডিসেম্বর) সাংবাদিকদের সঙ্গে মত বিনিময়ের সময় এসব কথা বলেন তিনি। খবর– হিন্দুস্তান টাইমস। আসামের মুখ্যমন্ত্রী আরও বলেন, বাংলাদেশের এই মানসিকতাকে উৎসাহিত করা উচিত নয় এবং কোনোভাবেই বাংলাদেশকে খুব বেশি সহায়তা দেওয়া ঠিক নয়। তিনি বলেন, ‘আমাদের অবশ্যই বাংলাদেশকে শিক্ষা দিতে হবে। তারা যদি এমন আচরণ করতে থাকে, তবে আমরা চুপ করে বসে থাকব না।’ এদিকে শুধু হাসনাত আবদুল্লাহ নন, এসিপির আহ্বায়ক নাহিদ ইসলামও ভারতকে নিয়ে এমন মন্তব্য করেছেন বলে প্রতিবেদনে উল্লেখ করা হয়। আসামের মুখ্যমন্ত্রী বলেন, ‘ভারতের স্বাধীনতা ও সার্বভৌমত্বও বাংলাদেশের ওপর নির্ভরশীল। ফলে তাদের সাবধান থাকতে হবে।’ অন্যদিকে এনসিপির উত্তরাঞ্চলের মুখ্য সংগঠক সারজিস আলম বলেন, ‘ভারত যদি মনে করে হাসিনা ও ওসমান হাদির ঘাতকদের আশ্রয় দিয়ে তাদের সঙ্গে বাংলাদেশের সম্পর্ক স্বাভাবিক হবে, তা কোনো দিন হবে না।’",
    "date": "2025-12-17 12:46:00",
    "crawled_at": "2025-12-17 23:23:48"
}