{
    "url": "https://www.dhakapost.com/national/417337",
    "language": "bangla",
    "source": "dhaka_post",
    "title": "মঙ্গলবার রাত পর্যন্ত ট্রাভেল পাস চাননি তারেক রহমান",
    "body": "বিএনপির ভারপ্রাপ্ত চেয়ারম্যান তারেক রহমান নিজেই জানিয়েছেন, তিনি ২৫ ডিসেম্বর দেশে ফিরছেন। তবে তিনি দেশে ফেরার জন্য মঙ্গলবার (১৬ ডিসেম্বর) রাত পর্যন্ত ট্রাভেল পাস চাননি বলে জানিয়েছেন অন্তর্বর্তী সরকারের পররাষ্ট্র উপদেষ্টা মো. তৌহিদ হোসেন। বুধবার (১৭ ডিসেম্বর) পররাষ্ট্র মন্ত্রণালয়ে সাংবাদিকদের এ তথ্য জানান পররাষ্ট্র উপদেষ্টা। তিনি বলেন, গতকাল (মঙ্গলবার) রাত পর্যন্ত তিনি (তারেক রহমান) ট্রাভেল পাস চাননি। মঙ্গলবার যুক্তরাজ্য বিএনপি আয়োজিত এক আলোচনা সভায় তারেক রহমান নিজেই জানিয়েছেন, তিনি ২৫ ডিসেম্বর দেশে ফিরছেন। এর আগে, গত শুক্রবার বিএনপির মহাসচিব মির্জা ফখরুল ইসলাম আলমগীর এক ব্রিফিংয়ে বলেছিলেন, ২৫ ডিসেম্বর যুক্তরাজ্যের লন্ডন থেকে দেশে ফিরবেন তারেক রহমান।",
    "date": "2025-12-17 19:24:00",
    "crawled_at": "2025-12-17 23:09:07"
}