{
    "url": "https://www.dhakapost.com/economy/409229",
    "language": "bangla",
    "source": "dhaka_post",
    "title": "চলতি অর্থবছরে মুনাফা বাড়লো ডেসকোর",
    "body": "২০২৫-২৬ অর্থবছরের প্রথম প্রান্তিকে ৫৮ কোটি ৩২ লাখ ১৩ হাজার ১৭৫ টাকা মুনাফা করেছে ঢাকা ইলেকট্রিসিটি সাপ্লাই কোম্পানি লিমিটেড (ডেসকো)। বৃহস্পতিবার (১৩ নভেম্বর) এক বার্তায় এ তথ্য জানায় প্রতিষ্ঠানটি। এতে বলা হয়, বিগত কয়েক বছর ধরে লোকসান গুনছিল কোম্পানিটি। বিদ্যুৎ, জ্বালানি ও খনিজ সম্পদ মন্ত্রণালয়েরে উপদেষ্টা এবং বিদ্যুৎ সচিবের নির্দেশনা মোতাবেক বর্তমান ডেসকো বোর্ডের চেয়ারম্যান মুহাম্মদ রফিকুল ইসলামের তত্ত্বাবধানে প্রতিষ্ঠানটি ঘুরে দাঁড়াচ্ছে। বার্তায় আরও বলা হয়, গতকাল (বুধবার) ডেসকোর পরিচালনা পর্ষদের ৫১৮তম আয়োজিত সভায় বোর্ডের চেয়ারম্যান মুহাম্মদ রফিকুল ইসলাম বোর্ড সদস্যসহ ডেসকোর সব কর্মকর্তা-কর্মচারীদের সাধুবাদ জানান। সভায় উপস্থিত ছিলেন– ডেসকোর ব্যবস্থাপনা পরিচালক ব্রিগেডিয়ার জেনারেল শামীম আহমেদ, পরিচালনা পর্ষদের পরিচালকরা এবং সংশ্লিষ্ট কর্মকর্তারা।",
    "date": "2025-11-13 17:05:00",
    "crawled_at": "2025-12-17 23:46:32"
}